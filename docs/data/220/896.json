{"author": "釋慧空", "period": "宋", "type": "诗", "title": "過靈石賦頑庵  其一", "paragraphs": ["道人楊歧五世孫，曾持鈯斧開雲門。", "屬時多艱衆且去，百折午摧君獨存。", "住庵了卻行腳債，隨緣混入衆生界。", "和泥合水二頃田，接待方來一莖菜。", "我初北歸先過君，彼此老大言無文。", "長年聽法庵外石，永日不藏巖上雲。", "莫嫌家風四立君地，應用河沙體堅密。", "客來有以頑自疑，五問道人三不知。"]}