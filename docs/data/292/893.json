{"author": "釋紹曇", "period": "宋", "type": "诗", "title": "偈頌一百零四首  其一○二", "paragraphs": ["寺踞千峰，十方同聚。", "家賊難防，令人驚怖。", "正法明王，怒髮衝冠。", "作如是言休驚怖，儂家自有降魔杵。", "粉碎髑髏，裂開腸肚。", "熱鐵洋銅滿滿盛，鼻繩牽入泥犁去。", "佛子將謂出家行菩提路，誰知反不如狼虎，累及七代先靈，生身父母。", "號天血泪啼紅雨，啞，怨恨憑誰訴。"]}