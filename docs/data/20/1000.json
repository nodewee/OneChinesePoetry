{"author": "无名氏", "period": null, "type": "词", "title": "奉礼歌", "paragraphs": ["皇泽均普，群生遂。", "万宇和，讲天津、合祭圣宗神祖，八音钧奏谐节。", "堂上荐鸣球，琴瑟击。", "越布、霜空静，月华凝、光景蔼蔼。", "纷纷晓霞披。", "和铃作、鸾舆回。", "天人共睹，庆无疆、祚崇明祀。", "五辂驾、腾黄纯驷。", "旗常扈跸严环卫。", "公卿奉引，虚徐弛道，容　靡。", "葱葱郁郁，祥风瑞霭。", "发天光旖旎。", "锡羡丰融，漏泉该浃，上恩遐被。", "群心豫，颂声作，皇德至，侔乾贶，浩浩霈。"]}