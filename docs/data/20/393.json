{"author": "无名氏", "period": null, "type": "词", "title": "永遇乐", "paragraphs": ["功名闲事，利禄休问，莫系心上。", "幸有衣食，随缘过得，著甚乾劳攘。", "风前月下，三杯两盏，撞著即莫与放。", "且与个、山庄道友，退闲故人来往。", "新来做得，一个宽袖布衫，著来也畅。", "出户迎宾，入城干事，恰似王保长。", "我咱後，神歌鬼舞，任尔万般毁谤。", "死来後，一家一个，那底怎向。"]}