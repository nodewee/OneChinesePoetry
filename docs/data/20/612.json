{"author": "无名氏", "period": null, "type": "词", "title": "新水令", "paragraphs": ["冒风连骑出金城，闻孤猿韵切，怀念亲眷。", "为笑徐都尉，徒夸彩绘，写出盈盈娇面。", "振旅阗阗。", "讶睹阆苑神仙。", "越公深骤万马，侵凌转盼。", "感先锋，容放镜，收鸾鉴一半。", "归前阵，惨怛切，同陪元帅恣欢恋。", "二岁偶尔，将军沈醉连绵，私令婢捧菱花，都市寻遍。", "新官听说邀郎宴。", "因令赋悲欢。", "孰敢。", "做人甚难。", "梅妆复照，傅粉重见。"]}