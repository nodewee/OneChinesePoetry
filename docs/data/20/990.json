{"author": "无名氏", "period": null, "type": "词", "title": "十二时・忆少年", "paragraphs": ["恢皇统，宵旰勤考，正朔づ同规。", "留谈经幄，来谏书帷。", "稽古极文思。", "尊耀魄、宝秩神祈。", "礼从宜。", "显相协钦祗。", "颢气结华滋。", "西成献瑞，百谷满京坻。", "化无为。", "斯万卜年期。", "隆昌运，大报同姬成，文武绍重熙。", "历朝缺典，自我亲祠，容采炳葳蕤。", "嘉能事、秀错多仪。", "太平时。", "清风涵溥惠，浩露浃深慈。", "群方昭泰，保定宅华夷。", "拥灵禧。", "万叶累鸿基。"]}