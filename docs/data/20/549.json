{"author": "无名氏", "period": null, "type": "词", "title": "千春词", "paragraphs": ["瞿岭云齐，建溪源远，庆衍英奇。", "且机乘天巧，臣贤主圣，後光同日月以为期。", "千戴相逢，一朝盛事，自昔人夸今见之。", "催归诏，要领班宸殿，捧万年卮。", "嘻嘻。", "莫道春迟。", "已著梅梢第一枝。", "映紫荷持橐，星辰步武，黄金横带，朝夕论思。", "不但斯时，重恢事业，整顿乾坤弘所施。", "洪钧转，虽寒根雪谷，物物生辉。"]}