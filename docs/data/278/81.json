{"author": "釋遵式", "period": "宋", "type": "诗", "title": "禮佛迴向偈", "paragraphs": ["見聞獲安隠，莫不信向心。", "是故我歸依，願普如世尊。", "甚深浄戒聚，功德難思議。", "受者獲安隠，福慧日夜生。", "諸佛常護念，萬行漸滿盈。", "六度四等意，普度諸羣盲。", "手足初莫犯，節言慎所行。", "常樂在定意，是真優婆塞。", "質直離諂曲，常與賢聖俱。", "愛衆猶養己，是名真菩薩。"]}