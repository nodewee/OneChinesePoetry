{"author": "張定千", "period": "宋", "type": "诗", "title": "詩一首", "paragraphs": ["況說龍沙最邊陲，關河阻隔遠明時。", "蕃戎把隘當路坐，何日申奏聖人知。", "今遇司空來宣問，枯林滋潤再生枝。", "四面六蕃多圍繞，伏恐尋常失朝儀。", "若不遠仗天威力，只怕河隍陷戎夷。", "請須司空奏論事，封冊加官莫改移。", "比至今秋新恩澤，山林草木總光輝。", "塞上艱莘無說處，一心目斷望龍墀。"]}