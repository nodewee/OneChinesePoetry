{"author": "陈允平", "period": null, "type": "词", "title": "百字令・念奴娇", "paragraphs": ["凝云冱晓，正シ花才积，荻絮初残。", "华表翩跹何处鹤，爱吟人在孤山。", "冻解苔铺，冰融沙，谁凭玉勾阑。", "茸衫毡帽，冷香吹上吟鞍。", "将次柳际琼销，梅边粉瘦，添做十分寒。", "闲踏轻澌来荐菊，半潭新涨微澜。", "水北峰峦，城阴楼观，留向月中看。", "云深处，好风飞下晴湍。"]}