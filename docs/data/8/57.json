{"author": "吴文英", "period": null, "type": "词", "title": "新雁过妆楼", "paragraphs": ["梦醒芙蓉。", "风檐近、挥疑佩玉丁东。", "翠微流水，都是惜别行踪。", "宋玉秋花相比瘦，赋情更苦似秋浓。", "小黄昏，绀云暮合，不见征鸿。", "宜城当时放客，认燕泥旧迹，返照楼空。", "夜阑心事，灯外败壁哀蛩。", "江寒夜枫怨落，怕流作题情肠断红。", "行云远，料澹蛾人在，秋香月中。"]}