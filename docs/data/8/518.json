{"author": "陈景沂", "period": null, "type": "词", "title": "水龙吟", "paragraphs": ["阶前砌下新凉，嫩姿弱质婆娑小。", "仙家甚处，凤雏飞下，化成窈窕。", "尖叶参差，柔枝袅娜，体将玉造。", "自川葵放後，堂萱谢了，是圆苑、无花草。", "自恨西风太早。", "逞芳容、紫围绯绕。", "管里低昂，篦头约略，空成懊恼。", "圆胎结就，小铃垂下，直开临□。", "□凡间谪堕，不如西帝，曾关宸抱。"]}