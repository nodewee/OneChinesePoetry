{"author": "刘之才", "period": null, "type": "词", "title": "贺新郎", "paragraphs": ["苍藓粘溪路。", "帐山君、け然羽化，梦魂何许。", "曾约秋云萦客袖，舞傍吟皋砚坞。", "矫清唳、裂穿云宇。", "江碧空无处问，问孤山、梅底人知否。", "烟夜永，耿心语。", "瑶华一去成幽阻。", "倚修篁、抱琴愁绝，天寒日暮。", "城郭悲歌华表恨，此事销凝千古。", "有招隐、小山能赋。", "蕙帐空兮谁夜怨，算课骚、读易俱凄楚。", "步深窈，堕松露。"]}