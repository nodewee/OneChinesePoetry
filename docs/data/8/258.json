{"author": "章谦亨", "period": null, "type": "词", "title": "石州引・石州慢", "paragraphs": ["半角庭阴，弓月映眉，珠露侵靸。", "花棚倒挂风枝，低鬓唇ぢ叶。", "凭肩笑问，甚日罢织流黄，泥人无语吟虫答。", "灯近悄分携，溜钗钿犀合。", "一霎。", "莲丝易折。", "未稳栖鸳，陡惊弹鸭。", "几度空阶，宵永笛声孤擪。", "玉腰烟瘦，□□梨梦香消，醒来凉袖阑干压。", "不尽度檐云，写闲愁千叠。"]}