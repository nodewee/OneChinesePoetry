{"author": "洪", "period": null, "type": "词", "title": "水龙吟", "paragraphs": ["经年不见书来，後期杳杳从谁问。", "柳英蜡小，柳枝金嫩，艳阳春近。", "罗幕风柔，泛红浮绿，连朝花信。", "念平生多少，情条恨叶，镇长使、芳心困。", "可是风流薄命。", "镜台前、松松蝉鬓。", "茜桃凝粉，薰兰涨腻，翠愁红损。", "纵使归来，灯前月下，恐难相认。", "卷重帘憔悴，残妆泪洗，把罗襟。"]}