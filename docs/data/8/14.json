{"author": "吴文英", "period": null, "type": "词", "title": "木兰花慢", "paragraphs": ["润寒梅细雨，卷灯火、暗尘香。", "正万里胥涛，流花涨腻，春共东江。", "云樯。", "未传燕语，过罘、垂柳舞鹅黄。", "留取行人系马，软红深处闻莺。", "悠扬。", "霁月清风，凝望久、山苍。", "又紫箫一曲，还吹别调，楚际吴旁。", "仙方。", "袖中秘宝，遣蓬莱、弱水变飞霜。", "寒食春城秀句，趁花飞入宫墙。"]}