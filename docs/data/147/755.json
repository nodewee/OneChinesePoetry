{"author": "釋正覺", "period": "宋", "type": "诗", "title": "小師智臨禪客寫真求贊", "paragraphs": ["雲石雪松，歲寒之友從。", "曉月霜鐘，清白之音容。", "自樂也村歌社舞，平懷也牧笛歸農。", "暴雨卒風，潛神堂而避陣。", "吼雷掣電，戰禪席而交鋒。", "十分閑暇，一等疏慵。", "青山白雲之去就，浮萍流水之行蹤。", "披霧變文豹，吟雲蛻骨龍。", "身老藝孤兮難其授子，智齊德半兮未可傳宗。"]}