{"author": "葉夢得", "period": "宋", "type": "诗", "title": "哭趙叔問", "paragraphs": ["劉氏磐石宗，略分天下半。", "斯文獨更生，落落分族冠。", "探書到千古，極意在理亂。", "故宜蕭長倩，憂國共長算。", "我懷崇蘭君，多學真一貫。", "束髮踵癯儒，長檠媚空案。", "胸中行秘書，領略能默斷。", "埋光久不暴，玉石終自判。", "中年立周行，杞梓見脩幹。", "雍容視出處，未可亟招喚。", "坐令護都水，不特美先漢。", "荷囊侍丹扆，正訝歸稍緩。", "爲棄天閑，一往謝覊絆。", "黄壚閉白玉，萬事風雨散。", "訃来爲失聲，涕落傷老伴。", "孰知錦囊心，無復銀鈎腕。", "柯山渺何許，日月忽已換。", "平生渾金質，反覆要熟看。", "至寶琢寒泓，誰？撫遺玩。", "尚有千字碑，臨風寄長歎。"]}