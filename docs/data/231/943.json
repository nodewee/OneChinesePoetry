{"author": "陸游", "period": "宋", "type": "诗", "title": "燕堂獨坐意象殊憒憒起登子城作此詩", "paragraphs": ["睡魔困衰翁，白日坐兀兀。", "忽然振衣起，目瞭尚如鶻。", "憑高望中原，佳氣未消歇。", "逆賊稽大刑，痛憤深至骨。", "新霜下昌陵，草有胡馬齕。", "羽林百萬士，何日聞北伐。", "賤臣官有守，不敢叫行闕。", "夢中涉黄河，太行高硉矹。", "天河未洗兵，封豕食上國。", "坐令河洛間，百郡暗荆棘。", "夷吾非王佐，尚足救左袵。", "中原消息斷，吾輩何安寢。", "世俗苦齷齪，誰與共此功。", "安知無奇士，悲歌燕市中。"]}