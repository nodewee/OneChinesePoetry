{"author": "陸游", "period": "宋", "type": "诗", "title": "秋懷", "paragraphs": ["少時本願守墳墓，讀書射獵畢此生。", "斷蓬遇風不自覺，偶入戎幙從西征。", "朝看十萬閱武罷，暮馳三百巡邊行。", "馬蹏度隴雹聲急，士甲照日波光朙。", "興懷徒寄廣武嘆，薄福不挂雲臺名。", "頷鬚白盡愈落莫，始讀法律親笞榜。", "訟氓滿庭閙如市，吏牘圍坐高于城。", "未嫌樵唱作野哭，最怕甜酒傾稀金文。", "平生養氣頗自許，雖老尚可吞司并。", "何時擁馬横戈去，聊爲君王護北平。"]}