{"author": "刘仙伦", "period": null, "type": "词", "title": "贺新郎", "paragraphs": ["小队停钲鼓。", "向沙边、柳下维舟，庆公初度。", "平尽群蛮方易镇，此事多应有数。", "奈自古、功成人妒。", "君看乐羊中山役，任谤书、盈箧终无据。", "千载下，竞谁与。", "诗中带得西山雨。", "指天台、雁荡归欤，寿乡深处。", "缓急朝廷须公出，更作中流砥柱。", "笑痴呆、纷纷儿女。", "多少人间不平事，有皇天、老眼能区处。", "挥玉，听金缕。"]}