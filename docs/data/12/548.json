{"author": "张", "period": null, "type": "词", "title": "兰陵王", "paragraphs": ["蓼汀侧。", "朝霭依依弄色。", "知何许、湘女淡妆，羽节飞来带秋碧。", "轻裙素绡织。", "谁与明竞饰。", "无言处、相与溯回，应有柔情正堆积。", "当年驻香。", "记草媚罗裙，波映文席。", "□□□□□□摘。", "□□□□□，□□□□，斜阳返照暮雨湿。", "爱天际凉入。", "愁寂。", "念畴昔。", "谩太华峰顶，幽梦寻觅。", "尔今两鬓如花白。", "但一线才思，半星心力。", "新词奇句，便做有，怎道得。"]}