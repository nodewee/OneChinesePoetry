{"author": "赵师侠", "period": null, "type": "词", "title": "沁园春", "paragraphs": ["羊角飘尘，金乌烁石，雨凉念秋。", "有虚堂临水，披襟散发，纱雾卷，湘潭波浮。", "远列云峰，近参荷气，卧看文书琴枕头。", "蝉声寂，向庄周梦里，栩栩无谋。", "茶瓯。", "醒困堪求。", "粗饱饭安居可以休。", "算け闲静胜，吾能自乐，荣华纷扰，人谩多愁。", "习懒非痴，觉迷是病，一力那能胜九牛。", "俱休问，且追寻觞咏，知友从游。"]}