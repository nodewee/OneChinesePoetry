{"author": "陈亮", "period": null, "type": "词", "title": "贺新郎", "paragraphs": ["镂刻黄金屋。", "向炎天、蔷薇水洒，净瓶儿浴。", "湿透生绡裙微褪，谁把琉璃藉玉。", "更管甚、微凉生熟。", "磊浪星儿无著处，唤青奴、记度新翻曲。", "娇不尽，ソ州竹。", "一泓曲水鳞鳞蹙。", "粉生红、香脐皓腕，藕双莲独。", "拂掠乌云新妆晚，无奈纤腰似束。", "白笃耨、霞觞浮绿。", "三岛十州心在否，是天花、只怕凡心触。", "才乱坠，便簌簌。"]}