{"author": "刘仙伦", "period": null, "type": "词", "title": "沁园春", "paragraphs": ["闻道参军，今日垂弧，胜如去年。", "正新颁蓝绶，天香芬馥，初开黄牒，御墨新鲜。", "鼻祖登科，已逾百载，衣钵于今喜再传。", "图南事，看抟风九万，击水三千。", "官曹小试民编。", "有奕世甘棠在道边。", "向樽前有兴，细斟清，琴中得趣，缓拂朱弦。", "东观酬书，西垣草制，此去掀胜好看鞭。", "应难老，信君家眉寿，自有山。"]}