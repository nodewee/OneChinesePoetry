{"author": "姜夔", "period": null, "type": "词", "title": "琵琶仙・自度曲", "paragraphs": ["双桨来时，有人似、旧曲桃根桃叶。", "歌扇轻约飞花，蛾眉正奇绝。", "春渐远、汀洲自绿，更添了、几声啼。", "十里扬州，三生杜牧，前事休说。", "又还是、宫烛分烟，奈愁里、匆匆换时节。", "都把一襟芳思，与空阶榆荚。", "千万缕、藏鸦细柳，为玉尊、起舞回雪。", "想见西出阳关，故人初别。"]}