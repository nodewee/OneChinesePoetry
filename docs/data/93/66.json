{"author": "張琬", "period": "宋", "type": "诗", "title": "和孫莘老題召伯斗野亭", "paragraphs": ["維舟得古寺，望完多天四平。", "晴日暉暉散，晚風泠泠清。", "危亭下瞰野，層閣高連甍。", "起望斗與牛，淮海相奔傾。", "往來誰百年，今昔我平生。", "悠悠何所寓，臺上多化城。", "與其逐影死，寧似不鳴烹。", "咄哉應有止，老矣將安行。", "中庭柜子落，丈室霜月明。", "此意竟蕭條，猶然笑安榮。"]}