{"author": "侯置", "period": null, "type": "词", "title": "瑞鹤仙", "paragraphs": ["溥天氛祲廓。", "看庆绵鸿祚，勋昭麟阁。", "蕃宣换符钥。", "占西南襟带，遍□油幕。", "湘流绕郭。", "蔼一城、和气雾薄。", "听嘈嘈、比屋欢声，共说吏闲民乐。", "遥想芗霏凫暖，翠拥屏深，晓风传乐。", "琼腴缓酌。", "花阴淡，柳丝弱。", "任松凋鹤瘦，莲敧龟老，丹颊常如旧渥。", "趁天申、去押西班，奉觞御幄。"]}