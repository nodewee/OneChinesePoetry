{"author": "李吕", "period": null, "type": "词", "title": "沁园春", "paragraphs": ["射虎南山，断蛟北海，恍如梦中。", "念少年豪气，霜寒一剑，清时功业，月满雕弓。", "年去年来成底事，已一半消磨成老翁。", "那堪更，病为城绕，愁作兵攻。", "无。", "慵语西风。", "正独倚危阑送塞鸿。", "道酒能消遣，酒因病减，歌能消遣，歌为愁浓。", "大造不将炉冶去，□万卷诗书宁愤穷。", "都休问，且试弹绿绮，闲和秋虫。"]}