{"author": "姚述尧2", "period": null, "type": "词", "title": "念奴娇", "paragraphs": ["山城秋好，正西风淅淅，登高时候。", "杖倚徘徊凝望处，翠叠万山如绣。", "云绕禾场，沈戎马，田野欢声凑。", "琴堂无事，何妨同泛香溜。", "况有庭下黄花，遍河阳、尽把金钱铺就。", "一座簪缨谭笑里，尘脱风生清昼。", "饮罢龙山，诗成彭泽，灏气森星斗。", "醉归凝伫，美人时炷金兽。"]}