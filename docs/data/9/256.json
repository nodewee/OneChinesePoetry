{"author": "施翠岩", "period": null, "type": "词", "title": "沁园春", "paragraphs": ["披紫菟裘，上白鹭亭，看吹洞箫。", "望长江庚鲸过，江横素练，回仙鹤度，月在青霄。", "依约淮山，清冷风露，如到瀛洲听海涛。", "浮图近，更玉铃金铎，初奏琅。", "人间梦境廖廖。", "问故国繁华能几朝。", "有千年枯井，龙沉凤怨，数邱黄壤，兔走猿嗥。", "莫问荣华，不如归去。", "短棹孤篷乘夜潮。", "翠岩下，耕白云二顷，胜种仙苗。"]}