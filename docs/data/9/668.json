{"author": "周密", "period": null, "type": "词", "title": "木兰花慢", "paragraphs": ["晴空摇翠浪，昼禽静、霁烟收。", "听暗柳啼莺，新簧弄巧，如度秦讴。", "谁。", "翠丝万缕，金梭、宛转织芳愁。", "风袅馀音甚处，絮花三月宫沟。", "扁舟。", "缆系轻柔。", "沙路远、倦追游。", "望断桥斜日，蛮腰竞舞，苏小墙头。", "偏忧。", "杜鹃唤去，镇绵蛮、竟日挽春留。", "啼觉琼疏午梦，翠丸惊度西楼。"]}