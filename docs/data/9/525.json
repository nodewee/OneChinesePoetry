{"author": "刘辰翁", "period": null, "type": "词", "title": "百字令・念奴娇", "paragraphs": ["洞房停烛，似新岁，数到上元时节。", "一盏屠苏千岁酒，添得新人罗列。", "昨日迎长，今朝献寿，尝团团佳月。", "永和春好，用之不竭嘉客。", "见说海上归来，有如瓜大枣，无人分得。", "六十二三刘梦得，输与香山乐色。", "菱谷二绡，杨枝春草，歌舞琵琶笛。", "只愁元日，玉龙催上金驿。"]}