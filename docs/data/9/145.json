{"author": "奚?", "period": null, "type": "词", "title": "齐天乐", "paragraphs": ["金飙吹净人间暑。", "连朝弄凉新雨。", "万宝功成，无人解得，秋入天机深处。", "闲中自数。", "几心酌乾坤，手斟霜露。", "护了山河，共看元影在银兔。", "而今神仙正好，向青空觅个，冲澹襟宇。", "帝念群生，如何便肯，从我乘风归去。", "夷游洞府。", "把月抒云机，教他儿女。", "水逸山明，此情天付与。"]}