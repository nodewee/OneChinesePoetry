{"author": "方衡", "period": null, "type": "词", "title": "齐天乐", "paragraphs": ["皇天眷佑中兴烈。", "维岳共生鸿硕。", "镇抚精神，规恢调度，未数至言长策。", "中原徯望，总万里山河，尽归经画。", "更看旋乾转坤，烦一指麾力。", "胡尘顿消海岱，倚天长啸处，兼惠南北。", "宝镇还朝，圣恩如海，趁得崧高华席。", "星晨步峻，看丹凤飞来，趣登枢极。", "□寿齐天，愿齐开寿域。"]}