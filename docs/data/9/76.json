{"author": "牟", "period": null, "type": "词", "title": "木兰花慢", "paragraphs": ["山城如斗大，君肯为、两年留。", "问读易堂前，け然松竹，留得君不。", "天边乍传消息，趁春风、归侍翠云裘。", "留取去思无限，江离香满汀洲。", "不妨无蟹有监州。", "臭味喜相投。", "怪底事朝来，骊歌催唱，唤起离愁。", "羡君戏衫脱却，一身轻、无事也无忧。", "昨夜梦随杖履，道林岳林同游。"]}