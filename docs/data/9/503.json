{"author": "刘辰翁", "period": null, "type": "词", "title": "水龙吟", "paragraphs": ["闲思十八年前，依稀正是公年纪。", "铜驼陌上，乌衣巷口，臣清如水。", "是处风筝，满城昼锦，儿郎俊伟。", "但幅巾藜杖，低垂白鬓，用与绮、问何里。", "最忆他年甘旨。", "也曾经、三仕三已。", "至今结习，馀年未了，业多生绮。", "安得滕廛，移将近市，长薰晋鄙。", "望福星炯炯，西江千里，待公来社。"]}