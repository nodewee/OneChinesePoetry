{"author": "奚?", "period": null, "type": "词", "title": "解连环", "paragraphs": ["霁环新掠。", "正风回浪影，时摇城脚。", "叹天涯、春草无伦，似凝伫当时，柳颦花弱。", "步锦珠沉，谩一眸、千年如昨。", "信龙楼凤阁，无奈都由，笑歌休却。", "斜阳柳边自落。", "听幽禽两两，沙际停泊。", "道世问、多少闲愁，总输与扁舟，五湖游乐。", "便买蓑衣，又生怕、鱼龙风恶。", "把从前、万事对酒，且休问著。"]}