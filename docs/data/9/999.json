{"author": "刘埙", "period": null, "type": "词", "title": "买陂塘・摸鱼儿", "paragraphs": ["暮云沈、凄凄花陌，荒苔青润鸳。", "娇红一捻不胜春，苦雨酸雨。", "从别後。", "但暗忆娉婷，几把垂杨蹂。", "香销韩袖。", "念莺燕悲吟，凤鸾仙去，空负摘花手。", "铜铺掩，窥见文窗依旧。", "筝琶尘暗弦绉。", "欲圆春梦今犹未，怪得西飞太骤。", "凝伫久。", "拟待倩、鸿都羽客寻仙偶。", "青衫湿透。", "叹玉骨沈埋，芳魂缥缈，何处酹尊酒。"]}