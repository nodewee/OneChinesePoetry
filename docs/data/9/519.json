{"author": "刘辰翁", "period": null, "type": "词", "title": "永遇乐", "paragraphs": ["璧月初晴，黛云远澹，春事谁主。", "禁苑娇寒，湖堤倦暖，前度遽如许。", "香尘暗陌，华灯明昼，长是懒携手去。", "谁知道，断烟禁夜，满城似愁风雨。", "宣和旧日，临安南渡，芳景犹自如故。", "缃帙流离，风鬟三五，能赋词最苦。", "江南无路，州今夜，此苦又谁知否。", "空相对，残无寐，满村社鼓。"]}