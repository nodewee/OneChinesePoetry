{"author": "黄廷", "period": null, "type": "词", "title": "忆旧游", "paragraphs": ["乍梅黄雨过，遍倚层楼，时舞垂阳。", "暗绿知谁换，似烟浓雾薄，望眼偏妨。", "昔人画鹢无数，相引入横塘。", "纵细切香蒲，重开绛蕊，懒向清觞。", "凄凉。", "旧游地，谩赋减兰成，才退周郎。", "总把芳辰误，念纱窗深静，冰簟流光。", "凤笺试写新句，青羽碧天长。", "又隐隐城头，随风断角斜照黄。"]}