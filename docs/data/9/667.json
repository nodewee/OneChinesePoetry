{"author": "周密", "period": null, "type": "词", "title": "木兰花慢", "paragraphs": ["疏钟敲暝色，正远树、绿。", "看渡水僧归，投林鸟聚，烟冷秋屏。", "孤云。", "渐沈雁影，尚残箫、倦鼓别游人。", "宫柳栖鸦未稳，露梢已挂疏星。", "重城。", "禁鼓催更。", "罗袖怯、暮寒轻。", "想绮疏空掩，鸾绡翳锦，鱼钥收银。", "兰灯。", "伴人夜语，怕香消、漏永著温存。", "犹忆回廊待月，画阑倚遍桐阴。"]}