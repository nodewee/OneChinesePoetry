{"author": "王希明", "period": "唐", "type": "诗", "title": "丹元子步天歌 東方七宿 一", "paragraphs": ["角，兩星南北正直著，中有平道上天田，總是黑星兩相連，別有一烏名進賢。", "平道右畔獨淵然，最上三星周鼎形，角下天門左平星，雙雙橫於庫樓上，庫樓十星屈曲明。", "樓中五柱十五星，三三相著如鼎形。", "其中四星別名衡，南門樓外兩星橫。"]}