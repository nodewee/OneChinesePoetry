{"author": "王希明", "period": "唐", "type": "诗", "title": "丹元子步天歌 北方七宿 六", "paragraphs": ["室，兩星上有離宮出。", "遶室三雙有六星，下頭六箇雷電形。", "壘壁陳次十二星，十二兩頭大似升。", "陣下分布羽林軍，四十五卒三爲羣。", "壁西星多難論，子細歷歷看區分。", "三粒黃金名鈇鉞，一顆真珠北落門。", "門東八魁九箇子，門西一宿天綱是。", "電傍兩星土功吏，騰蛇室上二十二。"]}