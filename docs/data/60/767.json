{"author": "王希明", "period": "唐", "type": "诗", "title": "丹元子步天歌 北方七宿 二", "paragraphs": ["牛，六星近在河岸頭。", "頭上雖然有兩角，腹下從來欠一脚。", "牛下九黑是天田，田下三三九坎連。", "牛上直建三河鼓，鼓上三星號織女。", "左旗右旗各九星，河鼓兩畔右邊明。", "更有四黃名天桴，河鼓直下如連珠，羅堰三烏牛東居。", "漸臺四星似口形，輦道漸臺在何許，欲得見時近織女。"]}