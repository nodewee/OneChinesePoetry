{"author": "王希明", "period": "唐", "type": "诗", "title": "丹元子步天歌 東方七宿 三", "paragraphs": ["氐，四星似斗側量米。", "天乳氐上黑一星，世人不識稱無名。", "一箇招搖梗河上，梗河橫列三星狀。", "帝席三黑河之西，亢池六星近攝提。", "氐下衆星騎官出，騎官之衆二十七。", "三三相連十欠一，陣車氐下騎官次，騎官下三車騎位。", "天輻兩星列陣傍，將軍陣裏振威霜。"]}