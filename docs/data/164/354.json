{"author": "釋文準", "period": "宋", "type": "诗", "title": "送利監收", "paragraphs": ["開眼合眼，道契寰中。", "東行西行，禪非物外。", "大仰插鍬叉手，靴裏動指頭。", "南泉把鎌刈茅，誰人知此意。", "今也道不及古，僧僧解數滿肚。", "但尋雪月風華，失卻昔年活路。", "不能返照回光，法界毗盧全露。", "阿呵阿，笑倒利頭陀，風前月下囉哩囉。", "深夜處分諸火客，你看甚麽火色。"]}