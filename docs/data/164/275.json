{"author": "冤亭卞", "period": "宋", "type": "诗", "title": "留題靈巖古詩十韻", "paragraphs": ["屈指數四絕，四絕中最優。", "此景冠天下，不獨奇東州。", "夜月透巖白，亂雲和雨收。", "甘泉瀉山腹，聖日穿崖頭。", "大暑不知夏，爽氣常如秋。", "風高松子落，天外鐘聲浮。", "祖師生朗石，古殿名般舟。", "人巧不可至，天意何所留。", "老僧笑相語，此事常窮求。", "移出蓬萊島，侍吾仙子遊。"]}