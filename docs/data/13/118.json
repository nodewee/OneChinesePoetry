{"author": "柳永", "period": null, "type": "词", "title": "倾杯乐", "paragraphs": ["禁漏花深，绣工日永，蕙风布暖。", "变韶景、都门十二，元宵三五，银蟾光满。", "连云复道凌飞观。", "耸皇居丽，嘉气瑞烟葱。", "翠华宵幸，是处层城阆苑。", "龙凤烛、交光星汉。", "对咫尺鳌山开羽扇。", "会乐府两籍神仙，梨园四部弦管。", "向晓色、都人未散。", "盈万井、山呼鳌。", "愿岁岁，天仗里、长瞻凤辇。"]}