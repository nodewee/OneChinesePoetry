{"author": "张先", "period": null, "type": "词", "title": "喜朝天・踏莎行", "paragraphs": ["晓云开。", "睨仙馆陵虚，步入蓬莱。", "玉宇琼，对青林近，归鸟徘徊。", "风月顿消清暑，野色对、江山助诗才。", "潇鼓宴，璇题宝字，浮动持杯。", "人多送目天际，识渡舟帆小，时见潮回。", "故国千里，共十万室，日日春台。", "睢社朝京非远，正和羹、民口渴盐梅。", "佳景在，吴侬还望，分阃重来。"]}