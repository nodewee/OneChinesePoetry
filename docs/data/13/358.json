{"author": "张先", "period": null, "type": "词", "title": "归朝欢", "paragraphs": ["声转辘轳闻露井。", "晓引银瓶牵素绠。", "西园人语夜来风，丛英飘坠红成径。", "宝猊烟未冷。", "莲台香蜡残痕凝。", "等身金，谁能得意，买此好光景。", "粉落轻妆红玉莹。", "月枕横钗云坠领。", "有情无物不双栖，文禽只合常交颈。", "昼长欢岂定。", "争如翻作春消永。", "日，娇柔懒起，帘押残花影。"]}