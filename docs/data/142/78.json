{"author": "岳珂", "period": "宋", "type": "诗", "title": "薛道祖秘閣詩帖贊", "paragraphs": ["中秘法書之積，自淳化至于崇觀富矣，而未加別也。", "翰墨博雅之能，自劉米逮于道祖著矣，而未多閲也。", "伯牙之珍，百世知音。", "偉奇能之表表，本和樂之愔愔。", "予嘗歎太平之盛際，士大夫可以盡其好尚之心，盤薄時清，彷徉書淫。", "彼何預于帝力，殆有類乎魚鳶之在天淵，各自得以遂其高深也。"]}