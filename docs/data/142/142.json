{"author": "岳珂", "period": "宋", "type": "诗", "title": "米元章道林詩帖贊", "paragraphs": ["道林之名，予不得而知。", "雲泉松石之勝寫于漣漪，必其地之景物足以稱其詩也。", "今其陳跡杳然，已無復遺。", "予蓋嘗登瑞墨之基，渺一境之陂陀，皆平蕪與荒畦，又惡睹所謂畢世相忘之奇。", "泉陊雲歸，松橋斧隨，世固多有之。", "而予獨于此奇其北向之悲也。"]}