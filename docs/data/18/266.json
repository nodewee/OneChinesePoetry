{"author": "赵必", "period": null, "type": "词", "title": "夏日燕黉堂", "paragraphs": ["赤城中。", "奏鹤笙一曲，玉佩丁东。", "蒲节後七日，宴翠阆琼宫。", "年年王母来称寿，醉蟠桃、几度东风。", "簇花间五马，轻裘短帽，雪鬓吟翁。", "魁宿耀三雍。", "曾归车共载，非虎非熊。", "急流勇退，渊底卧骊龙。", "山中不用官三品，垫角巾、人慕林宗。", "记亳州旧事，画鸱夷子，献与恭公。"]}