{"author": "姚云文", "period": null, "type": "词", "title": "木兰花慢", "paragraphs": ["笑花神较懒，似忘却、趁清明。", "更油幄晴悭，箬庵寒浅，湿重红云。", "东君似怜花透，环碧ㄓ、遮住怕渠惊。", "惆怅犊车人远，绿杨深闭重城。", "香名。", "谁误娉婷。", "曾注谱、上金屏。", "问洛中亭馆、竹西鼓吹，人醉花醒。", "且莫煎酥涴却，一枝枝、封蜡付铜瓶。", "三十六宫春在，人间风雨无情。"]}