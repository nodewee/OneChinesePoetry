{"author": "蒋捷", "period": null, "type": "词", "title": "珍珠帘・真珠帘", "paragraphs": ["书楼四面筠帘卷。", "微薰起，翠弄悬签丝软。", "楼上读书仙，对宝狻霏转。", "绣馆钗行云度影，滟寿觥、盈盈争劝。", "争劝。", "奈芸边事切，花中情浅。", "金奏未响昏蜩，早传言放却，舞衫歌扇。", "柳雨一窝凉，再展开湘卷。", "万颗蕖心琼珠辊，细滴与、银朱小砚。", "深院。", "待月满廊腰，玉笙又远。"]}