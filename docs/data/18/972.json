{"author": "邵桂子", "period": null, "type": "词", "title": "百字令・念奴娇", "paragraphs": ["三年幕画，是小试相业，桐阴相谱。", "协暂拥容心似佛，春在螺山螺浦。", "白玉无瑕，黄扉倚重，一府中流柱。", "箫然锦满，扁舟明日归去。", "此去南北才名，看青云隐驾，玉阶徐步。", "共说荆州老长史，宰相须还他做。", "沙路星明，甘棠人远，无计攀辕住。", "薰香三祝，苍生正望霖雨。"]}