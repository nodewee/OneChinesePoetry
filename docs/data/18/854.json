{"author": "陈彦章妻", "period": null, "type": "词", "title": "沁园春", "paragraphs": ["记得爷爷，说与奴奴，陈郎俊哉。", "笑世人无眼，老夫得法，官人易聘，国士难媒。", "印信乘龙，夤绿叶凤，选似扬鞭选得来。", "果然是，西雍人物，京样官坯。", "送郎上马三杯。", "莫把离愁恼别怀。", "那孤灯只砚，郎君珍重，离愁别恨，奴自推排。", "白发夫妻，青衫事业，两句微吟当折梅。", "彦章去，早归则个，免待相催。"]}