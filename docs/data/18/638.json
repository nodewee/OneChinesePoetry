{"author": "张炎", "period": null, "type": "词", "title": "瑶台聚八仙・新雁过妆楼", "paragraphs": ["带雨春潮。", "人不渡、沙外晓色迨遥。", "自横深静，谁见隔柳停桡。", "知我知鱼未是乐，转篷闲趁白鸥招。", "任风飘。", "夜来酒醒，何处江皋。", "泛宅浮家更好，度菰蒲影里，濯足吹箫。", "坐阅千帆，空竞万里波涛。", "他年五湖访隐，第一是吴淞第四桥。", "玄真子、共游烟水，人月俱高。"]}