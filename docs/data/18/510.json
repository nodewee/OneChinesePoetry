{"author": "刘沆", "period": null, "type": "词", "title": "甘州・八声甘州", "paragraphs": ["爱累累、万颗贯骊珠，特地写幽芳。", "想黄昏云淡，夜深人静，清影横窗。", "冷澹一枝两叶，笔下老秋光。", "参透圆明相，日观开荒。", "最是柔髭修梗，映风姿雾质，雅趣悠长。", "更淋漓草圣，把玩墨犹香。", "珍重好、卷藏归去，枕屏间、偏称道人床。", "江南路，後回重见、同话凄凉。"]}