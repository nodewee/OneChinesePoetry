{"author": "仇远", "period": null, "type": "词", "title": "合欢带", "paragraphs": ["令巍巍、一段风流。", "看情性、忒温柔。", "记得河桥曾识面，雨凝晴、欲问还羞。", "沈吟半晌，蝉舞鬓、莺涩歌喉。", "到黄昏饮散，□虽未语，心已相留。", "纱窗低转，红袖同携，随花归去秦楼。", "酒力难禁花易软，聚眉峰、点点清愁。", "人笑语，朦胧娇眼，扶头。", "醒来时、月转西厢，隔窗犹听箜篌。"]}