{"author": "鄧林", "period": "宋", "type": "诗", "title": "效晉樂志拂舞歌淮南王二篇  其一", "paragraphs": ["東昏侯，自言安，仙華玉壽浮雲端。", "繡窗錦幔飄蜚仙，丹青美女侍七賢。", "侍七賢，奏笙歌，笙歌逸響哀怨多。", "苑中花木費綺羅，我欲踰城城有圍，願作雙黄鶴，棲瑶池。", "棲瑶池，辟塵垢，至尊屠肉，潘妃酤酒。", "石頭江上龍駒走，三月春風吊楊柳。"]}