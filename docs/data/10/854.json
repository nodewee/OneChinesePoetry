{"author": "贺铸", "period": null, "type": "词", "title": "六州歌头", "paragraphs": ["少年侠气，交结五都雄。", "肝胆洞。", "毛发耸。", "立谈中。", "死生同。", "一诺千金重。", "推翘勇。", "衿豪踪。", "轻盖拥。", "聊飞。", "斗城东。", "轰饮酒炉，春色浮寒瓮。", "吸海垂虹。", "闲呼鹰嗾犬，白羽摘雕弓。", "狡穴俄空。", "乐匆匆。", "似黄粱梦。", "辞丹凤。", "明月共。", "漾孤篷。", "官冗从。", "怀倥偬。", "落尘笼。", "薄书从。", "弁如云众。", "共粗用。", "忽奇功。", "笳鼓动。", "渔阳弄。", "思悲翁。", "不请长缨，系取天娇种。", "剑吼西风。", "恨登山临水，手寄七弦桐。", "目送归鸿。"]}