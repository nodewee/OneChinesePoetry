{"author": "辛弃疾", "period": null, "type": "词", "title": "水龙吟", "paragraphs": ["楚天千里清秋，水随天去秋无际。", "遥岑远目，献愁供恨，玉簪螺髻。", "落日楼头，断鸿声里，江南游子。", "把吴钩看了，栏干拍遍，无人会、登临意。", "休说鲈鱼堪。", "尽西风、季鹰归未。", "求田问舍，怕应羞见，刘郎才气。", "可惜流年，忧愁风雨，树犹如此。", "倩何人，唤取盈盈翠袖，英雄泪。"]}