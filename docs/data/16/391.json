{"author": "辛弃疾", "period": null, "type": "词", "title": "六州歌头", "paragraphs": ["西湖万顷，楼观矗千门。", "春风路，红堆锦，翠连云。", "俯层轩。", "风月都无际，荡空蔼，开绝境，云梦泽，饶八九，不须吞。", "翡翠明，争上金堤去，勃姗。", "看贤王高会，飞盖入云烟。", "白鹭振振，鼓咽咽。", "记风流远，更休作，嬉游地，等闲看。", "君不见，韩献子，晋将军，赵孤存。", "千载传忠献，两定策，纪元勋。", "孙又子，方谈笑，整乾坤。", "直使长江如带，依前是、□赵须韩。", "伴皇家快乐，长在玉津边。", "只在南园。"]}