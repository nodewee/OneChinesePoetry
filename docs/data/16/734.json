{"author": "赵善括", "period": null, "type": "词", "title": "贺新郎", "paragraphs": ["绛雪堆云绿。", "倚朱栏、鸾飞凤舞，乱红如簇。", "宫锦海沈肌理秀，极目明霞孤骛。", "对翠袖、天寒修竹。", "轻露有情添泪眼，粲精神、娇醉薰华屋。", "然宝篆，散清馥。", "江南到处多兰菊。", "更海棠、贪睡未醒，漫山粗俗。", "欲品此花为第一，真色生香俱足。", "又只怕、惊人凡目。", "把酒对花频管领，怕狂风骤雨难拘束。", "拾碎玉，泛。"]}