{"author": "辛弃疾", "period": null, "type": "词", "title": "念奴娇", "paragraphs": ["野棠花落，又匆匆、过了青明时节。", "地东风欺客梦，一夜云屏寒怯。", "曲岸持觞，垂杨系马，此地曾轻别。", "楼空人去，旧游飞燕能说。", "闻道绮陌东头，行人长见，帘底纤纤月。", "旧恨春江流未断，新恨云山千叠。", "料得明朝，尊前重见，镜里花难折。", "也应惊问，近来多少华发。"]}