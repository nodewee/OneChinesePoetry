{"author": "史达祖", "period": null, "type": "词", "title": "寿楼春", "paragraphs": ["裁春衫寻芳。", "记金刀素手，同在晴窗。", "几度因风残絮，照花斜阳。", "谁念我今无肠。", "自少年、消磨疏狂。", "但听雨挑灯，床病酒，多梦睡时妆。", "飞花去，良宵长。", "有丝阑旧曲，金谱新腔。", "最恨湘云人散，楚兰魂伤。", "身是客，愁为乡。", "算玉箫、犹逢韦郎。", "近寒食人家，相思未忘苹藻香。"]}