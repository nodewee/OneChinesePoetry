{"author": "刘几", "period": null, "type": "词", "title": "梅花曲", "paragraphs": ["结子非贪，有香不俗，宜当鼎鼐尝。", "偶先红紫，度韶华、玉笛占年芳。", "众花杂色满上林，未能教、腊雪埋藏。", "却怕春风漏泄，一一尽天香。", "不须更御铅黄。", "知国色，禀自天真殊常。", "只裁云缕，奈芳滑、玉体想仙妆。", "少陵为尔东阁。", "美艳激诗肠。", "当已阴未雨春光。", "无心赋海棠。"]}