{"author": "赵祯", "period": null, "type": "词", "title": "合宫歌", "paragraphs": ["缵重明。", "端拱保凝命。", "广大孝休德，永锡四海有庆。", "觚坛寓礼正典名。", "幔室雅奏，彩仗崇制定。", "五位仿古甚盛。", "蒿宫光符辰星。", "高秋嘉时款芎灵。", "交累圣。", "上下来顾，寅畏歆纯诚。", "三阶平。", "金气肃，转和景。", "翠葆御双观，巽风兑泽布令。", "脂茶刬荡墨索清。", "远迩向附，动植咸遂性。", "表里穆悦，庶政醇醲，熙然胥庭。", "唐舜华封祝，如南山寿永。", "愿今广怀宁延，昌基扃。"]}