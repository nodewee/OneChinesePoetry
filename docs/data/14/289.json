{"author": "程", "period": null, "type": "词", "title": "酹江月・念奴娇", "paragraphs": ["平生有意，把六经膏泽，人人沾受。", "白被子明康节辈，浪说乘除先後。", "遇合一时，英雄千古，谁是高强手。", "蹉跎岁晚，临风浩然搔首。", "今但入梦青山，云溪深处，烟月生怀袖。", "宿有十年萧散愿，此段功缘须就。", "因忆坡公，仇池有约，莫误归时候。", "今朝对酒，歌此与君为寿。"]}