{"author": "刘学箕", "period": null, "type": "词", "title": "贺新郎", "paragraphs": ["往事何堪说。", "念人生、消磨寒暑，漫营裘葛。", "少日功名频看镜，绿鬓未雪。", "渐老矣、愁生华发。", "国耻家雠何年报，痛伤神、遥望关河月。", "悲愤积，付湘瑟。", "人生未可随时别。", "守忠诚、不替天意，自能符合。", "误国诸人今何在，回首怨深次骨。", "叹南北、久成离绝。", "中夜闻鸡狂起舞，袖青蛇、戛击光磨铁。", "三太息，皆空裂。"]}