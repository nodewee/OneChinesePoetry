{"author": "梅堯臣", "period": "宋", "type": "诗", "title": "寄題郢州白雪樓", "paragraphs": ["楚之襄王問於宋玉，玉時對以郢中歌。", "歌爲白雪陽春曲，始唱千人和，再唱百人逐。", "至此和者纔數人，乃知高調難隨俗。", "後來感槩起危樓，足接浮雲聲出屋。", "中古客應無，怊悵鯤魚孟諸宿。", "樓傾復構春又春，酒瀉瑠璃烹錦鱗。", "青山繞欄看不盡，眼穿盪槳石城人。", "去知何在，寒花雨歛自生嚬。", "今聞太守新梁棟，試選清喉可動塵。"]}