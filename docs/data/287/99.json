{"author": "無名氏", "period": "宋", "type": "诗", "title": "題石魚", "paragraphs": ["諸公討未决。", "朝忌其事夕失功，詎可因循守常法。", "人心感處是天心，至誠解使金石裂。", "形勢不宜久冷落，鼓作須及人情熱。", "每憂姦雄東風塵，它日未易傾巢穴。", "人才政事所急者，此間伊呂何常乏。", "况如耿賈郭李輩，馬後牛前誰識別。", "黄芽摇寒鴥不飛，鬼洞蠻虛新過雪。", "行矣强飯莫飲酒，偷閑讀書備施設。", "一官皆可行其義，勿學庸人苟歲月。", "蹄涔之水無鯤鯨，鴛鳳寧肯爭雞楬。", "吾皇駐蹕浙江西，努力朝宗致忠烈。", "星馳電走見相。"]}