{"author": "李玄光", "period": "唐", "type": "诗", "title": "還丹口訣", "paragraphs": ["夫養生之術，非難亦非易。", "世人也用鉛，不得修鉛志。", "才與脫黑衫，便即露素質。", "及池炎火上，刀圭依法律。", "鉛白還同此，抽時莫教失。", "持入赤色門，點時堅如石。", "藥用真水精，八數爲第一。", "妙精亦八兩，陽人身上出。", "兩般相合和，甑山須秘密。", "凡曲烏龍上，數滿經三七。", "一兩真龍腦，還要肥蘇膩。", "白色真龍腦，蒼色亦不是。", "別有方法製，取用在臨時。", "二物合爲體，須使真金器。", "世人會此語，地仙只這是。", "若將非處用，殃禍自立至。", "十年暗障日，五載不見明。", "若點一粟粒，須臾即抵聖。"]}