{"author": "无名氏", "period": null, "type": "词", "title": "水龙吟", "paragraphs": ["邦人前世条缘，福星遇得长庚李。", "光芒初照，一声霹雳，重开天地。", "试问年来，民间安枕，伊谁之赐。", "有青天白日，和风甘雨，公如父、氏如子。", "今度虎牌重到，感皇恩、欢声千里。", "衮归未晚，纱笼人物，御屏名字。", "碧嶂长春，清江不尽，棠阴堪憩。", "愿年年把酒，庆公初度，祝公千岁。"]}