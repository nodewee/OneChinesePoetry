{"author": "向子", "period": null, "type": "词", "title": "梅花引", "paragraphs": ["花如颊。", "梅如叶。", "小时笑弄阶前月。", "最盈盈。", "最惺惺。", "闲愁未识、无计定深情。", "十年空省春风面。", "花落花开不相见。", "要相逢。", "得相逢。", "须信灵犀，中自有心通。", "同杯勺。", "同斟酌。", "千愁一醉都推却。", "花阴边。", "柳阴边。", "几回拟待、偷怜不成怜。", "伤春玉瘦慵梳掠。", "抛掷琵琶闲处著。", "莫猜疑。", "莫嫌迟。", "鸳鸯翡翠，终是一双飞。"]}