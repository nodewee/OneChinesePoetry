{"author": "京镗", "period": null, "type": "词", "title": "酹江月・念奴娇", "paragraphs": ["蟆颐江畔，问收拾多少，山光水色。", "此是朝宗东去路，准拟鸣鼍浮。", "儒馆英游，侯藩贤望，便合还丹极。", "九重渴想，甘泉闻道虚席。", "因念北阙同朝，西州联事，久矣心相得。", "邂逅天涯拼一笑，洗我尘胸俗臆。", "报国无功，归田有兴，寤寐松坡侧。", "他时音问，且凭来信鳞翼。"]}