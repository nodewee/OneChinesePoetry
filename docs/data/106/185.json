{"author": "崔敦禮", "period": "宋", "type": "诗", "title": "李煜不朝伐之煜降江南平爲震雷薄矣", "paragraphs": ["震雷薄矣，胡蠅之營。", "彌江負淮，隩天險矣。", "寧曰我盡臣度，肅恭威靈。", "宇宙混同，一方阻。", "皇明建靈旗，下巨舳。", "震威而懷，靡事戕戮。", "王師如翰，至則速。", "風漰雷磕，奄其覆。", "哀哀逆儔，維喙乞降。", "欙車青蓋，朝帝鄉。", "妖氛殺翳，旋披攮。", "膏痿腥䐿，德澤滂。", "凱旋金聲，奏洋洋。", "煇燿萬國，俱向方。"]}