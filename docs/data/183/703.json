{"author": "貫休", "period": "唐", "type": "诗", "title": "鼓腹曲", "paragraphs": ["我昔不幸兮遭百罹，蒼蒼留我兮到好時。", "耳聞鐘鼓兮生豐肌，白髮却黑兮自不知。", "東鄰老人好吹笛，倉囤峨峨穀多赤。", "餅紅鰕兮㭊麋腊，有酒如濁醯兮呼我喫。", "往往醉倒潢洿之水邊兮人盡識，孰云六五帝兮四三皇。", "如夔如龍羞如龔黃，吾不知此之言兮是何之言兮。"]}