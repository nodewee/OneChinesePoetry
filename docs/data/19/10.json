{"author": "陈潜心", "period": null, "type": "词", "title": "百字令・念奴娇", "paragraphs": ["梅峰孕秀，庆仙翁、咫尺元宵三夕。", "盛德温温如玉粹，多少殊勋嘉绩。", "两拥朱幡，独清节，高谊真难屈。", "景疏堂下，台星长伴南极。", "雅羡椿桂联芳，金章紫绶，拜舞欢声溢。", "福备宜高仁者寿，喜占人间八十。", "汉重申公，周登尚父，盛事今犹昔。", "九重注想，备车行聘遗逸。"]}