{"author": "程霁岩", "period": null, "type": "词", "title": "水龙吟", "paragraphs": ["夏秋晦朔之间，伊谁为作交承主。", "昂仙伯，挺生此日，宾凉饯暑。", "绛县老人，问将甲子，恰今岁数。", "举香山晏会，才先一载，愚深幸、获叨预。", "何以寿君初度。", "愿朱颜、年年如许。", "棘栖鸾凤，瑞浮，争如燕处。", "双桂渐香，灵椿好在，福全九五。", "向画堂深处，不妨重按，旧时歌舞。"]}