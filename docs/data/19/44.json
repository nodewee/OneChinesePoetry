{"author": "赋梅", "period": null, "type": "词", "title": "齐天乐", "paragraphs": ["雕阑曲曲芙蓉水，天然一时潇洒。", "露冰壶，风摇玉佩，缥缈蓬莱如画。", "银烛欲下。", "照藻桷飞，杏梁虹架。", "如此规模，杜陵何止万间厦。", "明年春燕归早，卷帘应认得，旧家王谢。", "袖里经纶，幕中佳话，高断云根谁写。", "青冥综靶。", "看人在金坡，炬莲盈把。", "句忆湘南，渌池明月夜。"]}