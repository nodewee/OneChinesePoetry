{"author": "楊簡", "period": "宋", "type": "诗", "title": "歷代詩 商", "paragraphs": ["商湯興時民戴后，外丙仲壬繼其後。", "太甲沃丁及太庚，小甲雍己及太戊。", "仲丁外壬河亶甲，祖乙祖辛傳沃甲。", "祖丁相繼有南庚，陽甲之後是盤庚。", "盤庚能復興商邑，不幸小辛小乙立。", "武丁有德號高宗，祖庚祖甲又無功。", "廩辛庚丁逢武乙，太丁帝乙衰王室。", "末有紂辛名曰受，民心遂歸周武后。", "六百餘年三十主，周得天下商遂亡。"]}