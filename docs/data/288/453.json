{"author": "釋德洪", "period": "宋", "type": "诗", "title": "雲門匡真禪師畫像贊二首", "paragraphs": ["見流滔天，公峙如山。", "壁立萬仞，捍其狂瀾。", "可望而却，不可覽攀。", "犀顱虎眸，美髥繞頬。", "雲辭電機，霹靂爲舌。", "邪宗墮傾，魔膽破裂。", "須臾清明，光風霽月。", "叢林驢騾，蹴踏龍象。", "不可系羈，逸氣邁往。", "我不得濟，大地是浪。", "忽然現前，清機歷掌。", "阿羅漢有，三毒捺落。", "迦沒欛柄，咄哉黄面。", "淛子一生，喫著不盡。"]}