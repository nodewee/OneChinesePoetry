{"author": "釋思慧", "period": "宋", "type": "诗", "title": "偈八首  其五", "paragraphs": ["青春易過，白日難留。", "始見新年，又將一月。", "生死事大，人皆知之。", "了得生死，能有幾個。", "拄杖子了得死生，古今日月磨礲他不得。", "天堂地獄龍罩他不得，六道四生留連他不得，祖師言句羈絆他不得。", "如師了王，自在無畏。", "哮吼一聲，羣狐屏跡。", "有時橫按孤峰頂，鐵眼銅睛不敢窺。"]}