{"author": "詹敦仁", "period": "唐", "type": "诗", "title": "復留侯從効問南漢劉巖改名龑字音義", "paragraphs": ["伏羲初畫卦，蒼氏乃製字。", "點畫有偏旁，陰陽貴協比。", "古者不嫌名，周公始稱諱。", "始諱猶未酷，後習轉多忌。", "或援他代易，或變文迴避。", "濫觴久滋蔓，傷心日益熾。", "孫休命子名，吳國尊王意。", "𩅦𦯶𩅔{覀/升}僻，{壴臣}昷𥨆𡚕異。", "梁復踵已非，時亦迹舊事。", "𡽏杰自其一，蜀闖是其二。", "鄙哉化䁈名，陋矣𡏜䵎義。", "大唐有天下，武后擁神器。", "私制迄無取，古音實相類。", "●●●囝星，●●{厓厂=}●埊。", "●圀及曌●，作史難詳備。", "唐祚值傾危，劉龑懷僭僞。", "吁嗟毒蛟輩，睥睨飛龍位。", "龑巖雖同音，形體殊乖致。", "廢學愧未弘，來問辱不棄。", "奇字難雄博，摛文伏韓智。", "因誦鄙所聞，敢布諸下吏。"]}