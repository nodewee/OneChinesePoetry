{"author": "史浩", "period": null, "type": "词", "title": "喜迁莺", "paragraphs": ["征鸿回北。", "正雪洗烧痕，千岩匀绿。", "鱼纵新漪，梅繁断岸，春到鉴湖一曲。", "满城绣帘珠幌，暖响聒天丝竹。", "渐向晚，放芙蕖千顷，交辉华烛。", "贤牧。", "棠阴静，康阜政成，褒诏来黄屋。", "玉笋光寒，紫荷香润，人道此装须趣。", "且出催花银漏，恣饮宝觥。", "向明岁，看传柑归去，腰横金粟。"]}