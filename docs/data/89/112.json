{"author": "曾丰", "period": "宋", "type": "诗", "title": "公之還  其三", "paragraphs": ["公之還，謂常還兮，獨不謂公害。", "彈鼂冠，斯傳于馹，尚行于鵷。", "何以居之，宰臣曰囏。", "豈無雞舌，輔以麋丸。", "于逶于蛇，與鼂爲羽翰。", "豈無辟水，枕以橋門。", "于𩤛于卬，與士爲芝蘭。", "天子曰咈，唯才是論。", "胡爲乎天驥，而豢之闌。", "胡爲乎隋珠，而藉之彈。", "厥居惟閌，厥立惟胖。", "斯珮斯環兮，畢我鼎彝之殘兮。"]}