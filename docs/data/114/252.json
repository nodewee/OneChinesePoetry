{"author": "黃損", "period": "唐", "type": "诗", "title": "句", "paragraphs": ["機關纔運動，勝敗便相隨。", "忽遇南遷客，若爲西入心。", "往來三島近，活計一囊空。", "三通明主詔，一片白雲心。", "掃地待明月，踏花迎野僧。", "水諳彭澤闊，山憶武陵深。", "金鐙冷光風宛轉，錦袍紅潤雨霏微。", "高齊日月方爲道，動合乾坤始是心。", "傍水野禽通體白，飣盤山菓半邊紅。", "而今世上多離別，莫向相思樹下啼。"]}