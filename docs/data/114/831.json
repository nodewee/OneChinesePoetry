{"author": "陳陶", "period": "唐", "type": "诗", "title": "句", "paragraphs": ["蟬聲將月短，草色與秋長。", "比屋歌黃竹，何人撼白榆。", "好看如鏡夜，莫笑似弓時。", "江湖水清淺，不足掉鯨尾。", "飲水狼子瘦，思日鷓鴣寒。", "一鼎雄雌金液火，十年寒暑鹿麑裘。", "寄語東流任斑鬢，向隅終守鐵梭飛。", "乾坤見了文章懶，龍虎成來印綬疎。", "近來世上無徐庶，誰向桑麻識臥龍。"]}