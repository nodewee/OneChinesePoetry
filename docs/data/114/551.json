{"author": "孟賓于", "period": "唐", "type": "诗", "title": "句", "paragraphs": ["遠樹連沙靜，閑舟入浦遲。", "簾垂羣吏散，苔長訟庭閑。", "去年曾折處，今日又垂條。", "早知落處隨疎雨，悔得開時順暖風。", "千家簾幕春空在，幾處樓臺月自明。", "臘雪化爲流水去，春風吹出好山來。", "昔日聲塵喧洛下，近年詩句滿江南。", "匝地人家憑檻見，遠山秋色捲簾看。", "蟾宮空手下，澤國更誰來。", "水國二親應探榜，龍門三月又傷春。", "仙鳥却回空說夢，清朝未達自嫌身。", "失意從他桃李春，嵩陽經過歇行塵。", "雲僧不見城中事，問是今年第幾人。", "因逢日者教重應，忍被雲僧勸却歸。"]}