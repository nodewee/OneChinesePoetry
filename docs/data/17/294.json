{"author": "晁补之", "period": null, "type": "词", "title": "凤箫吟・芳草", "paragraphs": ["晓。", "雨和雨细，南园次第春融。", "岭梅犹妒雪，露桃云杏，已绽碧呈红。", "一年春正好，助人狂、飞燕游蜂。", "更吉梦良辰，对花忍负金锺。", "香浓。", "博山沈水，小楼清旦，佳气葱葱。", "旧游应未改，武陵花似锦，笑语相逢。", "蕊宫传妙诀，小金丹、同换冰容。", "况共有、芝田旧约，归去双峰。"]}