{"author": "晁补之", "period": null, "type": "词", "title": "引驾行", "paragraphs": ["梅梢琼绽，东君次第开桃李。", "痛年年、好风景，无事对花垂泪。", "园里。", "旧赏处、幽葩柔条，一一动芳意。", "恨心事。", "春来间阻，忆年时、把罗袂。", "雅戏。", "樱桃红颗，为插边明丽。", "又渐是。", "樱桃尝新，忍把旧游重记。", "何意。", "便云收雨歇，瓶沈簪折两无计。", "谩追悔。", "凭谁向说，只厌厌地。"]}