{"author": "釋正覺", "period": "宋", "type": "诗", "title": "偈頌二百零五首  其一七七", "paragraphs": ["清浄性空水，光明法界身。", "依俙辨白處，便是誕生人。", "不洗體，不洗塵，妙觸宣明悟水因。", "借問當年向去事，如何今日却來親。", "二千年前此時候，指天指地師子吼。", "雲門居亂思太平，打殺不妨將餧狗。", "指東話西，將無作有。", "惡水潑君君莫嗔，而今看你如何受。"]}