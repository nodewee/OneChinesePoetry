{"author": "吳沆", "period": "宋", "type": "诗", "title": "句  其二○", "paragraphs": ["霜皮圍四十，水擊黑三千。", "……山河歸整頓，天地入陶甄。", "……但存忠貫日，未問寫凌烟。", "……遠吸金莖露，高攀玉井蓮。", "……風度優囊笏，恩光遶賜鞭。", "……李唐光夾日，炎漢赫中天。", "……共承天柱折，獨斡斗杓旋。", "……懷古歌鴻雁，傷今拜杜鵑。", "……王氣周旋內，胡塵笑語邊。", "……浮雲開斥堠，飛鳥避戈鋋。", "……蜀道開天險，雄誇億萬年。", "停空蟠瑞氣，蓋代出真賢。", "……國多艱難盡，公歸早晚遄。", "願爲元結頌，磨石待高鎸。"]}