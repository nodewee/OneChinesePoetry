{"author": "趙士礽", "period": "宋", "type": "诗", "title": "贈申孝子", "paragraphs": ["鉛山乃靈山，號爲七寶庫。", "有時地愛寶，人傑時一付。", "禮闈較文章，發爲性仁賦。", "盛美固不絕，且作忠孝路。", "時凶盜賊多，熾焰不容捕。", "長驅斬關來，提揮遠相訴。", "申生本醫家，首衝衆賊怒。", "有子趨而前，悲泣濕衣袧。", "願代父之死，三刀色不怖。", "賊曰汝子孝，解衣襯血污。", "以此兩全生，父子歡如故。", "何不上明君，表旌當金鑄。"]}