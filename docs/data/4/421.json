{"author": "葛长庚", "period": null, "type": "词", "title": "摸鱼儿", "paragraphs": ["雨肥梅、亭台初夏。", "昙花开向前夜。", "纯阳鹤会先三日，何处神仙降驾。", "知得也。", "□□是、西山彭抗来胎化。", "平生性野。", "自倒指今年，七旬有六，使节半天下。", "焚金兽，毋惜满斟玉。", "儿孙况又潇洒。", "公今骨相如松在，一掬精神堪画。", "於今且。", "□□炼、金丹成了为凭藉。", "归心莲社。", "便做得乃翁，年登八百，未是寿长者。"]}