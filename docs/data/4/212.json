{"author": "黄机", "period": null, "type": "词", "title": "六州歌头", "paragraphs": ["百年忠愤，无泪洒江。", "曹刘事，埋露草，锁烟榛。", "哭英魂。", "此恨谁知者，时把剑，频看镜，徒自苦，拳破裂，眼眵昏。", "从古时哉去速，鄹人子、反袂伤麟。", "望家山何在，衮衮已缨。", "欲划还生。", "猛堪惊。", "膏肓危病，宁有药，针匕具，献无门。", "荆州启，条旧画，汉将军。", "已不存。", "便合囊封去，苍庾地，尚间关。", "此不用，心漫有，恐无干。", "人世欢哀数耳，天或者、又假人言。", "又一番春尽，高柳暗如云。", "梦断重阍。"]}