{"author": "葛长庚", "period": null, "type": "词", "title": "摸鱼儿", "paragraphs": ["这身儿、从来业障。", "一生空自劳攘。", "生生死死皆如梦，更莫别生妄想。", "没伎俩。", "只管去、天台雁荡寻方广。", "几人不省。", "被妻子萦缠，生涯拘束，甘自归黄壤。", "世间事，一斤两个八两。", "问谁能去俯仰。", "道义重了轻富贵，却笑输回来往。", "休勉强。", "老先生、从来恬淡无妆幌。", "一声长啸，把拄杖横肩，草鞋贴脚，四海平如掌。"]}