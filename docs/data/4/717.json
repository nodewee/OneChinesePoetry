{"author": "张炎", "period": null, "type": "词", "title": "庆春宫・高阳台", "paragraphs": ["波荡兰觞，邻分杏酪，昼辉冉冉烘晴。", "索飞仙，戏船移景，薄游也自人。", "短桥虚市，听隔柳、谁家卖饧。", "月题争系，油壁相连，笑语逢迎。", "池亭小队秦筝。", "就地围香，临水湔裙。", "冶态飘云，醉妆扶玉，未应闲了芳情。", "旅怀无限，忍不住、低低问春。", "梨花落尽，一点新愁，曾到西泠。"]}