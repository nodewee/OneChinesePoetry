{"author": "刘克庄", "period": null, "type": "词", "title": "沁园春", "paragraphs": ["历事三朝，觐而执圭，祭而裸璋。", "更宫莲引入，视淮南草，御屏录了，露会稽章。", "贪膜外荣，遗身後臭，晔也平生漫传香。", "颜发改，独丹基无恙，事在休忙。", "曹丘生莫游扬。", "这瞎汉还曾自配量。", "已化为胡蝶，穿花栩栩，懒陪鹭，佩玉锵锵。", "机蹉面前，钟闻饭後，我上堂时众下堂。", "从前错，欲区区手援，天下黔苍。"]}