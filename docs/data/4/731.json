{"author": "刘克庄", "period": null, "type": "词", "title": "贺新郎", "paragraphs": ["尽说番和汉。", "这琵琶、依稀似曲，蓦然弦断。", "作麽一年来一度，欺得南人技短。", "叹几处、城危如卵。", "元凯後身居玉帐，报胡儿、休作寻常看。", "布严令，运奇算。", "开门决斗雌雄判。", "笑中宵、奚车毡屋，兽惊禽散。", "个个巍冠横尘柄，谁了君王此段。", "也莫靠、长江能限。", "不论周郎并幼度，便仲尼、复起嗟微管。", "驰露布，筑京观。"]}