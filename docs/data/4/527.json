{"author": "刘克庄", "period": null, "type": "词", "title": "沁园春", "paragraphs": ["畴昔遭逢，薰殿之琴，清庙之璋。", "谢锦袍打扮，佯狂太白，黄冠结裹，老大知章。", "种杏仙人，看桃君子，得似篱边嗅晚香。", "从人笑，笑安车迎晚，只履归忙。", "後身定作班扬。", "彼撼树蚍蜉不自量。", "偶有时戏笔，官奴藏去，有时醉坠，宗武扶将。", "永别鸾，已盟猿鹤，肯学周出草堂。", "从人笑，我韩公齿豁，张镐眉苍。"]}