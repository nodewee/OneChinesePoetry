{"author": "葛长庚", "period": null, "type": "词", "title": "瑞鹤仙", "paragraphs": ["赋情多懒率。", "每醉後疏狂，醒来瓢忽。", "无心恋簪祓。", "漫才高子建，韵欺王勃。", "胸中绝物。", "所容者、诗兵酒卒。", "一两时，调发将来，扫尽闷妖愁孽。", "莫说。", "杀人一万，自损三千，到底臲亶。", "悬河口讷。", "非夙世，无灵骨。", "把湖山牌印，莺花权柄，牒过清风朗月。", "且束之、高阁休休，这回更不。"]}