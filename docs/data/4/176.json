{"author": "王迈", "period": null, "type": "词", "title": "沁园春", "paragraphs": ["老今朝，载酒渡江，送孟吉州。", "遇舟之人士，来前问政，此公官去，莫也宜留。", "老子曰嘻，我游宦海，几度遭他风打头。", "君休问，但正因遇坎，行则乘流。", "江皋一叶惊秋。", "雁过也、严明白鹭洲。", "笑如今休顾，从前堕甑，无心相逐，等是虚舟。", "啄黍鸡肥，新酒熟，且作山中万户侯。", "林泉好，却输公一著，先我归休。"]}