{"author": "王迈", "period": null, "type": "词", "title": "贺新郎", "paragraphs": ["忆昔同时召。", "正青山、亲提玉尺，量材廊庙。", "当日班行比元祐，北玉西珠照耀。", "一转首、宫商移调。", "君自乌台登骑省，觉精神、风采增清峭。", "数贤者，一不肖。", "酒酣耳热惟长啸。", "便翩翩、辍班荷橐，一麾闽峤。", "堪笑狂生无用处，垂老云耕月钓。", "这富贵、非由人要。", "畴昔评君如玉雪，好け然、琴鹤风尘表。", "清献後，又有赵。"]}