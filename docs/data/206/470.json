{"author": "釋智朋", "period": "宋", "type": "诗", "title": "無準和尚贊", "paragraphs": ["奮身鐵色，飛崖倒戈，欠蹄少角。", "得聵翁之聰而震忽雷，乘雲巢之雲而撒巨雹。", "遠若可親，邇而愈邈。", "拈死柴頭，煨文武火，而起龍宮之烈焰。", "以廣長舌，談真聖諦，而被天子之恩渥。", "或謂爲密庵破庵，跳籬驀墉之克家。", "豈知是脩水黄梅，寒霜冷燄之超卓者也。"]}