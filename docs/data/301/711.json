{"author": "杜光庭", "period": "唐", "type": "诗", "title": "句", "paragraphs": ["銅壺滴滴禁漏起，三十六宮爭捲簾。", "斜陽古岸歸鴉晚，紅蓼低沙宿雁愁。", "霜彫曲徑寒蕪白，雁下遙村落照黃。", "恩威欲寄黃丞相，仁信先聞郭細侯。", "兵氣此時來世上，文星今日到人間。", "降因天下思姚宋，出爲儒門繼孔顏。", "丹竈河車休矻矻，蚌胎龜息且緜緜。", "馭景必能趨日域，騎箕終擬躡星躔。", "返樸還淳皆至理，遺形忘性盡真銓。"]}