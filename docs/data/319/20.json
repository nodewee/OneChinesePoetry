{"author": "王安石", "period": "宋", "type": "诗", "title": "和子瞻同王勝之游蔣山", "paragraphs": ["金陵限南北，形勢豈其然。", "楚役六千里，陳亡三百年。", "江山空幕府，風月自觥船。", "主送悲凉岸，妃埋想故蓮。", "臺傾鳳久去，城踞虎爭偏。", "司馬壖廟域，獨龍層塔顛。", "森疏五願木，蹇淺一人泉。", "棁杖窮諸嶺，籃輿罷半天。", "朱門園淥水，碧瓦第青煙。", "墨客真能賦，留詩野竹娟。"]}