{"author": "呂本中", "period": "宋", "type": "诗", "title": "雨後月夜懷沈宗師承務", "paragraphs": ["雨雲攬江色，偃蹇破昏睡。", "千花閉紅紫，妙見一室內。", "披政當歛光，芒不必須緣。", "飾衣行夜永，明月在船背。", "微風過蕭瑟，古柳立蒼翠。", "翛然一蒲團，堅坐覓詩對。", "我生無南北，所到意趣遂。", "孰知十年游，保此清浄退。", "頗念城北人，結友老杉檜。", "漫随長鋏歸，甘作短檠棄。", "出門萬里塗，已駕安得稅。", "何當持被来，把酒相就醉。"]}