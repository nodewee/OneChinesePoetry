{"author": "邵定翁", "period": "宋", "type": "诗", "title": "婆餠焦", "paragraphs": ["婆餠焦，罪在妾，妾不能家家道缺。", "冬裘不完夏糧絕，愁得鬢成雪。", "朝看婆鬢兮眼滴血，暮思婆鬢兮心刮鐵。", "草枯東風吹不活，妾哀事姑無歲月。", "行人誤聽賤妾言，謂鬢殊不然，婆鬢不復玄。", "偶焦一餠尚可煎，別煎好餠供婆餐。", "餠焦自擇飣下盤，留取來年補漏天。"]}