{"author": "靈澈", "period": "唐", "type": "诗", "title": "句", "paragraphs": ["松樹有死枝，塚上唯莓苔。", "石門無人入，古木花不開。", "綠竹歲寒在，故人衰老多。", "月色靜中見，泉聲深處聞。", "古觀茅山下，諸峯欲曙時。", "真人是黃子，玉堂生紫芝。", "禪門至六祖，衣鉢無人得。", "古墓碑表折，荒壠松柏稀。", "秋深知氣正，家近覺山寒。", "山僧不記重陽日，因見茱萸憶去年。", "今非古獄下，莫向斗邊看。", "海月生殘夜，江春入暮年。", "窗風枯硯水，山雨慢琴弦。"]}