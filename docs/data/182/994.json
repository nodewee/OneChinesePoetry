{"author": "惟勁", "period": "唐", "type": "诗", "title": "讚鏡燈頌", "paragraphs": ["偉哉真智士，能開方便津。", "一燈明一體，十鏡現十身。", "身身相暵涉，燈燈作{牙丿=丶}因。", "層層身土廣，重重理事渕。", "儼覩微塵佛，等逢毗目仙。", "海印從茲顯，帝綱義由詮。", "一塵說法界，一切塵亦然。", "五藴十八界，寂用體俱全。", "圓光含鏡像，一異不可宣。", "達斯無㝵境，無那法報圓。"]}