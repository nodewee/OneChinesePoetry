{"author": "张榘", "period": null, "type": "词", "title": "沁园春", "paragraphs": ["绿野归来，筇杖角巾，岂不快哉。", "有清泉白石，东西岩岫，翠阴红影，高下楼台。", "况是蕤宾，槐庭暑薄，照眼葵榴次第开。", "轻熏里，翦香蒲为寿，一笑传杯。", "栽培。", "多少英材。", "更霖雨、看看遍九垓。", "算支撑厦屋，正资梁栋，调和钧鼎，须用盐梅。", "旒冕兴思，绅望，应有天边丹诏催。", "依还是，为苍生一起，重位元台。"]}