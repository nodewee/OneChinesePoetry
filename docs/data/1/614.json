{"author": "李曾伯", "period": null, "type": "词", "title": "贺新凉・贺新郎", "paragraphs": ["晓听平安报。", "信荆州、古今形胜，金汤天造。", "落日岘山陈迹在，依旧大堤芳草。", "叹紫塞、黄尘未扫。", "水合水生来又去，赖胡雏、犹畏熊当道。", "薇柳戌，甚时了。", "乞身屡上盏天表。", "感恩深、丁宁帝语，许同芳召。", "自愧黔驴无伎俩，桑土绸缪盍早。", "空手袖、剑锋懊恼。", "要脍鲸鲵封京观，愿汉庭用壮臣年老。", "毋更取，仲华笑。"]}