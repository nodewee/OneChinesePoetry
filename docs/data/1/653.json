{"author": "李曾伯", "period": null, "type": "词", "title": "沁园春", "paragraphs": ["极目江涛，不有人焉，其能国乎。", "伟故家风烈，激扬手段，平生践履，精密工夫。", "冰漕功成，月卿召入，小却犹当登从涂。", "斯行也，非纪网省闼，定引京都。", "猗欤。", "愿疾其驱。", "弹指顷暑收秋又初。", "向玉阶芳寸，亲承温问，金成十二，细述嘉谟。", "苕霅船边，藕花香里，念人在洞庭青草湖。", "它年事，约携东老酒，附洛英图。"]}