{"author": "祖吴", "period": null, "type": "词", "title": "水龙吟", "paragraphs": ["紫貂南北分荣，有人瑞凤池疏秀。", "月斧云斤，斫成三绝，辉华星斗。", "早岁从军，乌戎口伐，奇功立就。", "更题衡忠义，传家清白，人道外甥似舅。", "好看五经说後。", "步蟾宫、桂香盈袖。", "紫橐持荷，清班布武，履声依旧。", "回意刊山，当年垂棒，月明烟袖。", "隐岩清秀，露玉风金，岁岁祝千秋寿。"]}