{"author": "方岳", "period": null, "type": "词", "title": "酹江月・念奴娇", "paragraphs": ["祈山底处，为二松千竹，肯题崖壁。", "雪洒谈犀麾雁骛，尔辈何烦涉笔。", "使者知乎，民其劳止，且莫闲耕织。", "片言金石，唤回春意无极。", "虽则王谢人家，一癯仙泽，面作苍烟色。", "茶炷笔床将雨屐，吟到梅花消息。", "贱子何为，老仙如问，莫道头今白。", "寒蓑几梦，研朱看点周易。"]}