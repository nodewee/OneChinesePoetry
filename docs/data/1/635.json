{"author": "李曾伯", "period": null, "type": "词", "title": "大", "paragraphs": ["对剑花凝，笳叶卷，天宇尘清声肃。", "楼船催解处，正日戈夕照，风旗西矗。", "虎战龙争，人非地是，形势昔雄三国。", "景升今何在，怅婆娑老子，奚堪荆牧。", "岂自古常言，力宁斗智，智宁如福。", "西征非太速。", "奈臣职、难负君王嘱。", "嗟往事、祁山抗表，剑阁刊铭，祗成堕甑并空轴。", "喜听平安信，岂止为、区区一竹。", "蚊蚊类、笑谈逐。", "玉关归老，不愿封侯食肉。", "愿还太平旧蜀。"]}