{"author": "李曾伯", "period": null, "type": "词", "title": "六州歌头", "paragraphs": ["桂香深处，倾盖岭之西。", "云南外，曾指点，是挛。", "酌玻璃。", "带江山里，挥银笔，绮句，湖海气，羞篷弱，吐虹霓。", "回首烟尘碌碌，公家事、自笑痴儿。", "盍田园归去，耕钓侣黔黎。", "月夕花时。", "恣吟题。", "怅荆州路，同北望，剡溪兴，又东驰。", "雄边上，夸前躅，壮新基。", "灿宸奎。", "客问西陲事，公莫惜，语教知。", "秋城梦，笳却骑，舞闻鸡。", "休作中年离恨，聊拼取、一醉如泥。", "梅边佳致，逸兴与逋齐。", "人在苏堤。"]}