{"author": "吴文英", "period": null, "type": "词", "title": "瑞鹤仙", "paragraphs": ["辘轳春又转。", "记旋草新词，江头凭雁。", "乘槎上银汉。", "想车尘才踏，东华红软。", "何时赐见。", "漏声移、深宫夜半。", "问莼鲈、今岁西风，未觉岁华迟晚。", "一片。", "丹心白发，露滴研朱，雅陪清宴。", "班回柳院。", "蒲团底，小禅观。", "望罘明月，初圆此夕，应共婵娟茂苑。", "愿年年、玉兔长生，耸秋井乾。"]}