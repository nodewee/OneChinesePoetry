{"author": "釋智圓", "period": "宋", "type": "诗", "title": "陋巷歌贈友生", "paragraphs": ["噫顔子兮居陋巷，身雖羸兮道彌壯。", "商受兮有皇都，位雖尊兮名獨二八。", "朝恣瑤臺之樂兮，暮遭黄鉞之誅。", "是知不義之富貴如浮雲兮，惟道德爲性命之要樞。", "海濱有士兮慕顔子，心重朝聞兮輕夕死。", "紛紛糖粃兮視雄豪，凜凜冰霜兮潔行止。", "蓽門寂寞何瑣瑣，執卷忍饑終日坐。", "楊雄免遭甄豐戮，朱建終罹辟陽禍。", "射羣高墉會有時，於君無可無不可。"]}