{"author": "釋智圓", "period": "宋", "type": "诗", "title": "吳山廟詩", "paragraphs": ["君子尚權變，權變貴合道。", "子胥薦專諸，子光專非好。", "父讎共戴天，乞師恨不早。", "子光既得志，入郢事征討。", "報父既鞭尺，諫王仍殺身。", "孝子節方全，忠臣道且新。", "馳名天地間，豈是悠悠人。", "青史書盛烈，血食旌遺塵。", "廟堂耀晨曦，廟木荂陽春。", "往來無知俗，焚香勤禱祝。", "忠孝不敢行，神兮寧降福。"]}