{"author": "釋原妙", "period": "宋", "type": "诗", "title": "偈頌六十七首  其一三", "paragraphs": ["大限九旬，小限七日。", "粗中有細，細中有密。", "密密無間，纖塵不立。", "正恁麽時，銀山鐵壁。", "進則無門，退之則失。", "如墮萬丈深坑，四面懸崖荆棘。", "切須猛烈英雄，直要翻身跳出。", "若還一念遲疑，佛亦救你不得。", "此是最上玄門，普請大家著力。", "山僧雖則不管閒非，越例與諸人通箇消息。"]}