{"author": "寶誌", "period": "唐", "type": "诗", "title": "十四科頭 境照不二", "paragraphs": ["禪師體離無明，煩惱從何處生？地獄天堂一相，湼槃生死空名。", "齊無貪嗔可斷，亦無佛道可成。", "衆生與佛平等，自然聖智惺惺。", "不爲六塵所染，句句獨契無生。", "正覺一念玄解，三世坦然皆平。", "非法非律自制，翛然真入圓成。", "絶此四句百非，如空無作無依。"]}