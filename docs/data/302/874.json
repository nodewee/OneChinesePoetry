{"author": "無名氏", "period": "唐", "type": "诗", "title": "西方歌", "paragraphs": ["西方白虎本屬陰，爲男爲女亦爲金。", "長立子宮胎產午，成形兌體坎同心。", "嬌姿玉貌欺冰雪，素質含光洒輕血。", "則知喚作白琅玕，怎識我身是明月。", "無媒自嫁得黃芽，生死在歸戊己家。", "炎烈下時寒國上，陰陽催強緫成砂。", "若人會得吾此語，目前便是三清路。", "駕鶴沖天日有菁定知永劫拋塵土。"]}