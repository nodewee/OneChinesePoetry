{"author": "無名氏", "period": "唐", "type": "诗", "title": "中方歌", "paragraphs": ["中央戊己屬句陳，體合虛無與道隣。", "純抱元和精粹氣，陶身萬煉緫成真。", "木妻火子水家鬼，水土相鎮不能起。", "還教却產西方金，遞代相承壯精髓。", "雖然我身無正形，志事隈憑四象生。", "四象不因連我氣，水金木火豈能成？徧通金木恩情熟，留向胎中親養育。", "麗物相和氣緫幷，須憑丙火來煎蹙。", "丙火元來是我命，節候輪排依法令。"]}