{"author": "王安石", "period": "宋", "type": "诗", "title": "明妃曲", "paragraphs": ["我本漢家子，早入深宮裏。", "遠嫁單于國，憔悴無復理。", "穹廬爲室旃爲牆，胡塵暗天道路長。", "去住彼此無消息，明明漢月空相識。", "死生難有却回身，不忍回看舊寫真。", "玉顔不是黄金少，愛把丹青錯畫人。", "朝爲漢宮妃，暮作胡地妾。", "獨留青塚向黄昏，顔色如花命如葉。"]}