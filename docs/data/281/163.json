{"author": "孟珙", "period": "宋", "type": "诗", "title": "自贊", "paragraphs": ["老拙愛游戲，忙裏放癡憨。", "正當恁麽持，無處見無庵。", "混沌庵之基，大朴庵之梁。", "大始庵之柱，大極庵之枋。", "西儀庵之戶，三才庵之房。", "四象庵之壁，八卦庵之窗。", "白雲庵之頂，清風庵之牆。", "誰人運斤斧，大匠曰羲黄。", "明月爲伴侶，萬古共如常。", "欲知我富貴，秋水接天長。", "水雲不到處，一片玉壺光。"]}