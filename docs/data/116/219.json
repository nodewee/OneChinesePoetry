{"author": "韓駒", "period": "宋", "type": "诗", "title": "上丘漕使生辰詩", "paragraphs": ["金蜀自昔稱遐封，師帥敢是流嘗澤通。", "嚴宸軫慮文軌同，繡榮遣宣仁風。", "思皇儲精動上穹，炎正重開神降嵩。", "天姿有道和氣融，許國純誠嘉且忠。", "暫借經綸粉省中，輶軒一動竦疲癃。", "詔書誕布恩龐洪，窮谷瀕川靡不蒙。", "取予轉輸公帑充，斂匪加民用度豐。", "樂育菁莪泮水宮，青衿咸仰百川東。", "欽哉美意奉淵衷，多取平反囹圄空。", "名利全歸幹制功，良法通商來往憧。", "疊組重龜問望隆，誦有輿人謠有童。", "但聞載途祝我公，遐齡實惠俱無窮。"]}