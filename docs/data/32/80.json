{"author": "釋廣聞", "period": "宋", "type": "诗", "title": "大慧佛日禪師贊", "paragraphs": ["聞薰風南來時，和贓捉獲。", "向樹倒藤枯處，覆水難收。", "勘破元禪，楪子飣底青蝦蟆。", "脫得圓悟，胸次用底活馬騮。", "橫三尺竹篦，氣索列祖。", "翻四河雄辯，貫通九流。", "薄四海內外，罔不中傷。", "曠百世上下，其誰與儔。", "區區作是說者，如一塵之微，又何能重輕乎山丘。"]}