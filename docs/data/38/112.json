{"author": "褚載", "period": "唐", "type": "诗", "title": "句", "paragraphs": ["相逢多是醉醺然，應有囊中子母錢。", "有興欲沽紅麴酒，無人同上翠旌樓。", "星斗離披煙靄收，玉蟾蜍耀海東頭。", "鹿胎冠子水晶簪，長嘯欹眠紫桂陰。", "躞蹀馬搖金絡腦，嬋娟人墜玉搔頭。", "狂歌放飲渾成性，知道逍遙出俗籠。", "除却洛陽才子後，更誰封恨弔懷沙。", "蓮浦浪澄堪倚釣，柳堤風煖好垂鞭。", "上馬等閑銷白日，出門輕薄倚黃金。", "淨名方丈雖然病，曼倩年涯未有多。"]}