{"author": "无名氏", "period": null, "type": "词", "title": "沁园春", "paragraphs": ["天下知名，今日刘郎，胜如旧时。", "记当年暮府，元戎高会，万花围席，争看题诗。", "尽道坡仙，再生尘世，有制宜烦立马挥。", "东阳小，岂容久驻，凫暂双飞。", "诸公荐墨交驰。", "要推上青云百丈梯。", "况平生慷慨，闻鸡起舞，中原事业，不付公谁。", "生记今朝，频将指数，较莱公争半月期。", "功名事，不输前辈，行即诏封泥。"]}