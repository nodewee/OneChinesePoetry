{"author": "无名氏", "period": null, "type": "词", "title": "金缕词・贺新郎", "paragraphs": ["瑞气重闽宇。", "小春馀、璇霜避暖，敛威青女。", "一点阳和锺英气，崧岳今朝诞甫。", "正两荚、尚留舞。", "应想宁川称寿处，听金笼、放鸽儿童语。", "愿千岁，祝慈父。", "君家自有安民谱。", "袖良规、时宽辔策，夜闲桴鼓。", "直赖汀南为保障，无复鼯啸聚。", "果峻秩、升朝褒叙。", "治最行将书第一，去思碑、拟颂歌明府。", "飞诏趣，缀鸳鹭。"]}