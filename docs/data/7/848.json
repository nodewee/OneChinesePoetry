{"author": "黄人杰", "period": null, "type": "词", "title": "沁园春", "paragraphs": ["金虎鸣秋，玉龙ㄏ月，天气正凉。", "应梦熊时侯，叶丹苔碧，栖鸾亭馆，桔绿橙黄。", "人在兰台公子上，更身寄风流屈宋卿。", "登赏处，记含情纾思，曾赋高唐。", "春明旧家不远，算蝉嫣袭庆，都付仇香。", "况弦初续，和生角徵，鹗书频下，名厕循良。", "但得西风吹峡水，尽倒卷波澜添寿觞。", "功业事，有朱颜领略，未许称量。"]}