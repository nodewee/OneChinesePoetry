{"author": "苏氏", "period": null, "type": "词", "title": "长寿乐", "paragraphs": ["微寒应候。", "望日远六远，阶初秀。", "爱景欲挂扶桑，漏残银箭，杓回瑶斗。", "庆高闳此际，掌上一颗明珠剖。", "有令容淑德，归逢佳偶。", "到如今，昼锦满堂贵胄。", "荣耀，久步禁，一一金章绿绶。", "更值棠棣连阴，虎符熊轼，夹河分守。", "况青云咫尺，朝暮入承明後*看彩衣争献，兰盈玉酎。", "祝千龄，共指松椿比寿。"]}