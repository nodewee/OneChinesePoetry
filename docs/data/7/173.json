{"author": "无名氏", "period": null, "type": "词", "title": "百字谣・念奴娇", "paragraphs": ["金秋行令，恰清晨、白露初交中节。", "勿怪西窗传好事，生个他年英杰。", "吉梦既符，知如徐子，冰玉为神骨。", "吾家有庆，阶兰喜又新发。", "如今早已生男，清樽华宴，且好延佳客。", "更自承师勤问道，门外不妨立雪。", "抗志云霄，留心简册，听我叮咛说。", "月殿，桂枝取次高折。"]}