{"author": "无名氏", "period": null, "type": "词", "title": "抛球乐水龙吟令・抛球乐", "paragraphs": ["洞天景色常春，嫩红浅白开轻萼。", "琼筵镇起，金炉烟重，香凝锦幄。", "窈窕神仙，妙呈歌舞，攀花相约。", "彩云月转，朱丝网徐在，语笑抛球乐。", "绣袂风翻凤举，转星眸、柳腰柔弱。", "头筹得胜，欢声近地，光容约。", "满座佳宾，喜听仙乐，交传觥爵。", "龙吟欲罢，彩云摇曳，相将归去寥廓。"]}