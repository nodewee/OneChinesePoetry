{"author": "沈伯文", "period": null, "type": "词", "title": "望海潮", "paragraphs": ["山连嵩岱，疆分齐鲁，济南自古多奇月。", "魄堕英星，芒剪瑞□，来参汉主龙飞。", "仙露繁枝。", "振家声赫奕，金印传龟。", "一种春风，後园桃李自成蹊。", "淮暂弭旌旗。", "庆歌浮绿野，人静圜扉。", "梅破粉痕，柳回星眼，相将紫诏催归。", "玉勒晓骢嘶。", "望天墀咫尺，香惹朝衣。", "最好朱颜绿发，劝宴凤凰池。"]}