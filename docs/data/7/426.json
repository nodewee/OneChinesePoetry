{"author": "无名氏", "period": null, "type": "词", "title": "贺新郎", "paragraphs": ["苏子秋七月。", "向凉宵、扁舟与客，共游赤壁。", "清吹徐来波不动，举酒诵诗属客。", "白露与、水光相接。", "万顷茫茫风浩浩，飘飘乎、遗世而独立。", "棹兰桨，沂空阔。", "正襟危坐而言曰。", "客知夫、天地之间，久长无物。", "惟有清风与明月，万古用之不竭。", "寓耳目、为声为色。", "客笑欣然重酌酒，忽盘肴既尽杯狼籍。", "□□□，东方白。"]}