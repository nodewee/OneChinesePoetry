{"author": "无名氏", "period": null, "type": "词", "title": "古阳关・阳关引", "paragraphs": ["渭城朝雨，一霎轻尘。", "更洒遍、客舍青青。", "弄柔凝、千缕柳色新。", "更洒遍，客舍青青，千缕柳色新。", "休烦恼。", "劝君更尽一杯酒，人生会少。", "自古富贵功名有定分。", "莫遣容仪瘦损。", "休烦恼，劝君更尽一杯酒，只恐怕、西出阳关，旧游如梦，眼前无故人。", "祗恐怕、西出阳关，眼前无故人。"]}