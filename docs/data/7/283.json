{"author": "无名氏", "period": null, "type": "词", "title": "贺新郎", "paragraphs": ["鸾凤初成匹。", "想桃源、刘郎仙女，新欢稠密。", "昨夜文星从天降，孕作凡器质。", "却正属、梅黄时日。", "三九良辰佳气蔼，听重重相贺欢声溢。", "又复见，嘉宾集。", "满堂笑语罗筵席。", "道称觞、宴你双庆，有谁能及。", "好事鼎来惬人意，看看功名在即。", "况先得、凤楼消息。", "祈遂与君偕老愿，劝樽前且饮长生液。", "增福寿，至千□。"]}