{"author": "无名氏", "period": null, "type": "词", "title": "归朝欢", "paragraphs": ["才鼓虞弦薰早入。", "昴日三分今恰一。", "清和时节天气佳，绿树莺簧巧调律。", "祥云舒好色。", "瑞气珑葱满室。", "又争知、长庚叶梦，太白生今夕。", "快上星辰听履。", "州县劳人空役役。", "暂辞朱皂养冲和，绿野堂延蓬岛客。", "华筵倾玉液。", "难老细听歌永锡。", "寿何其，松椿不数，自可齐箕翼。"]}