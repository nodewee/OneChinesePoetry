{"author": "无名氏", "period": null, "type": "词", "title": "百字谣・念奴娇", "paragraphs": ["太真姑女，问新来、谁与欢传玉镜。", "莫恨无人伸好语，人在蓝桥仙境。", "一笑樽前，欢然相与，便胜琼浆饮。", "殷勤客意，耳边说与君听。", "长记旧日君家，门阑喜动，绣褥芙蓉隐。", "回首龙门人得意，又报凤楼芳信。", "只是相传，房奁中物，好事近。", "管教人道，一双冰玉清润。"]}