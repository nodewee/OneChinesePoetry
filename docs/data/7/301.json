{"author": "无名氏", "period": null, "type": "词", "title": "喜迁莺", "paragraphs": ["生贤时协。", "正炎官直午，日周三浃。", "门左垂弧，眉间喜色，尽道降神嵩岳。", "百里葱葱和气，总向蓝田会合。", "称庆旦，见吏民鼓舞，欢声和洽。", "玉叶。", "斟劝处，一饮流霞，红艳生双颊。", "钜竹槐松吟哦乐，指日荣膺异渥。", "皇上渴思经济，环召为霖作楫。", "快人望，愿长生，须与绛人同甲。"]}