{"author": "无名氏", "period": null, "type": "词", "title": "瑞鹤仙", "paragraphs": ["正秋高气肃。", "过重阳四日，蓝田生玉。", "锺英自川渎。", "果文章锦绣，琅披腹。", "从容启沃。", "侍甘泉、无用推毂。", "急流勇退，向琳宫养浩，无荣无辱。", "享福。", "欣逢华旦，对此倾觞，满倾。", "西园晚菊。", "尚堪摘、取馀馥。", "有仙风道骨，康强仁寿，长生何时更祝。", "愿谢公、复起经纶，曹装已促。"]}