{"author": "无名氏", "period": null, "type": "词", "title": "瑞鹤仙", "paragraphs": ["朔朝逾六後。", "正章调南吕，迎寒时候。", "香薰瑞烟袅。", "见门阑喜色，荣生多少。", "元来仙子，拥骖鸾、月宫飞到。", "会人间庆诞，风流俊杰，结成佳偶。", "官好。", "班簪玉笋，名播中都，宠加宸诏。", "金瓯覆。", "黄扉青琐须环召。", "待平章事了，归来养浩，齐眉相对祝寿。", "愿长如、庆会双星，千秋偕老。"]}