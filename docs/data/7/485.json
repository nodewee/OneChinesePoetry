{"author": "无名氏", "period": null, "type": "词", "title": "水龙吟慢・水龙吟", "paragraphs": ["玉皇金阙长春，民仰高天欣载。", "年年一度定佳期，风情多感慨。", "绮罗竞交会。", "争折花枝两相对。", "舞袖翩翩歌声妙，掩粉面、斜窥翠黛。", "锦额门开彩架，球儿裳、先秀神仙队。", "融香拂席霓裳动，铿锵环。", "宝座巍巍五云密，欢呼争拜退。", "管弦众作欲归去，愿吾皇、万年恩爱。"]}