{"author": "无名氏", "period": null, "type": "词", "title": "满庭芳", "paragraphs": ["共庆清朝，四时欢会，贺筵开会集佳宾。", "风流鼓板，法曲献仙音。", "鼓笛令、无双多丽，十拍板、音韵宣清。", "文序子，双声叠韵，有若瑞龙吟。", "当筵，闻品令，声声慢处，丹凤微鸣。", "听清风八韵，打拍底、更好精神。", "安公子、倾杯未饮，好女儿、齐隔帘听。", "真无比、最高楼上，一曲称人心。"]}