{"author": "无名氏", "period": null, "type": "词", "title": "酹江月・念奴娇", "paragraphs": ["天高气爽，正金风玉露，安排秋节。", "株守蓬窗无寸效，自愧才非人杰。", "那更家贫，又添丁累，料想无奇骨。", "新章褒美，天然好语还发。", "堪羡力薄无储，宾庖萧萦，乏礼延佳客。", "多谢诸公来宠贲，虽有一瓯春雪。", "玉果未圆，犀钱须办，早早为君说。", "恐辜珠玉，小词聊且权折。"]}