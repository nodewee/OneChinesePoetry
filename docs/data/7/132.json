{"author": "无名氏", "period": null, "type": "词", "title": "永遇乐", "paragraphs": ["柏颂才过，梅妆方试，六秀荚。", "恰是今朝，白花岩里，一佛生时节。", "前身再现，金城桃熟，千岁莲花重发。", "更一念、善根常在，作个在家菩萨。", "活饥好事，造桥阴骘，乐施常开金穴。", "瑶籍儿孙，玉京夫妇，庆聚神仙窟。", "从今生旦，三千纪算，常对昙华优钵。", "华严会，彩箱庆满僧宝骨。"]}