{"author": "无名氏", "period": null, "type": "词", "title": "真珠帘", "paragraphs": ["隔云一雁衔秋去。", "苏堤上、听得游人相语。", "疏影暗香中，谁与花为主。", "满目有山无限意。", "跨白鹤、云霄飞舞。", "飞舞。", "正断桥流水，苍苔生处。", "应羡地暖江南，近小春时节，南枝先吐。", "人似此花清，人比花尤苦。", "移向樽前须识取。", "只许与、松篁为侣。", "为侣。", "待金鼎调羹，百花红紫。"]}