{"author": "盧延讓", "period": "唐", "type": "诗", "title": "句", "paragraphs": ["只訛些子緣，應耗沒多光。", "臂鷹健卒懸氈帽，騎馬佳人卷畫衫。", "每過私第邀看鶴，長著公裳送上驢。", "名紙毛生五門下，家僮骨立六街中。", "雲間鬧鐸騾駝至，雪裏殘骸虎拽來。", "樹上諮諏批頰鳥，窗間壁駮叩頭蟲。", "莫欺零落殘牙齒，曾吃紅綾餅餤來。", "渡水蹇驢雙耳直，避風羸僕一肩高。", "高據襄陽播盛名，問人人道是詩星。", "涼雨打低殘菡萏，急風吹散小蜻蜓。"]}