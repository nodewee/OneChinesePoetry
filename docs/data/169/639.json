{"author": "裴說", "period": "唐", "type": "诗", "title": "句", "paragraphs": ["讀書貧裏樂，搜句靜中忙。", "苦吟僧入定，得句將成功。", "是事精皆易，唯詩會却難。", "因攜一家住，贏得半年吟。", "吟餘潮入浦，坐久燒移山。", "三年清似水，六月冷如冰。", "一通紅錦重，三事紫羅輕。", "瘦肌寒帶粟，病眼餒生花。", "避亂一生多，雪留寒竹寺舍冷。", "風撼早梅城郭香，畫毬輕蹴壺中地。", "綵索高飛掌上身。"]}