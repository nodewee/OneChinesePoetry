{"author": "釋宗杲", "period": "宋", "type": "诗", "title": "圜悟和尚讚三首  其一", "paragraphs": ["道大德備之詞，讚師之真。", "此處無金二兩，俗人酤酒三升。", "超佛越祖之談，讚師之禪。", "削圓方竹杖，鞔卻紫茸氈。", "無可論，無可說，正是守著繫驢橛。", "那堪更言七坐道場三奉詔旨，大似鄭州出曹門，且喜沒交涉。", "降此之外，畢竟如何。", "江南兩浙，春寒秋熱。", "寄語諸方，不要饒舌。"]}