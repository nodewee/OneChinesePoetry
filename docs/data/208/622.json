{"author": "釋宗杲", "period": "宋", "type": "诗", "title": "偈頌一百六十首  其一三二", "paragraphs": ["普賢身相無有二，八萬四千毛孔剎。", "一一毛孔一如來，一一如來一塔廟。", "舍利堅固金剛身，虛空可壞此不朽。", "女子陳氏報劬勞，一一塔廟一瞻禮。", "滿足八萬四千拜，盡諸毛孔無有有遺。", "所獲功德不可量，正與普賢行願等。", "用嚴數父及慈母，遍及法界諸有情。", "永離苦海證菩提，悉得心空超彼岸。"]}