{"author": "晁說之", "period": "宋", "type": "诗", "title": "謝仲長通判朝議兄惠顧渚茶", "paragraphs": ["天子不嘗陽羨茶，二百年餘吾儂咨嗟。", "可是吾儂咨嗟休，濤江春色遠含羞。", "趙卿老矣刺史半，緘題寄我甬水頭。", "故副委員長不敢西爭去貴嗜，最宜東來同羈愁。", "人生趣尚有窮達，草木還亦如人不。", "誰家棄婦泪未乾，忍對孤鴻暮影寒。", "趙卿蝦菜且良食，莫教歸夢到長安。"]}