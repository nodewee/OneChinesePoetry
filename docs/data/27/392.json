{"author": "後主煜", "period": "唐", "type": "诗", "title": "句", "paragraphs": ["迢迢牽牛星，杳在河之陽。", "粲粲黃姑女，耿耿遙相望。", "鸎狂應有恨，蝶舞已無多。", "揖讓月在手，動搖風滿懷。", "病態如衰弱，厭厭向五年。", "衰顏一病難牽復，曉殿君臨頗自羞。", "冷笑秦皇經遠略，靜憐姬滿苦時巡。", "鬢從今日添新白，菊是去年依舊黃。", "萬古到頭歸一死，醉鄉葬地有高原。", "人生不滿百，剛作千年畫。", "日暎仙雲薄，秋高天碧深。", "烏照始潛輝，龍燭便爭秉。", "凝珠滿露枝，遊颺日已西。", "肅穆寒初至，九重開扇鵠。", "四牖炳燈魚，羽觴無算酌。", "傾盌更爲壽，深卮遞酬賓。"]}