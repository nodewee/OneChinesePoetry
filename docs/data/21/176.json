{"author": "王质", "period": null, "type": "词", "title": "别素质・忆瑶姬", "paragraphs": ["一个茅奄，三间七架。", "两畔更添两厦。", "倒坐双亭平分，扶阑两下。", "门前数十丘。", "塍外更百十株桑柘。", "一溪活水长流，馀波及、蔬畦菜把。", "便是招提与兰若。", "时钞疏乡园，看经村社。", "随分斗米相酬，环钱相谢。", "便阕少亦堪借借。", "常收些、笋乾蕨。", "好年岁，更无兵无火，快活杀也。"]}