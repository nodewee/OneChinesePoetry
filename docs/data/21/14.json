{"author": "无名氏", "period": null, "type": "词", "title": "奉礼歌", "paragraphs": ["皇天眷命集珍符。", "上圣膺期起天衢。", "环紫极鸿枢。", "此时朝野欢娱。", "乐于于。", "似住华胥。", "和气至，嘉生遂，豆实正芬敷。", "礼与诚俱。", "风飘洒，灵来下，喜怡愉。", "斗随车转，月上坛觞。", "奉初。", "至诚孚。", "如山岳、福委祥储。", "车旋轨、云间双阙峙，百尺朱绳到地，两行雉扇排虚。", "仙鹤衔书。", "珍袍上笏相趋。", "共欢呼。", "号令崇朝，遍满寰区。", "阳动春嘘。", "躬盛事，受多祉，千万祀，天长久皇图。"]}