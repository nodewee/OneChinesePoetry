{"author": "无名氏", "period": null, "type": "词", "title": "陵歌", "paragraphs": ["真人地，瑞应待圣时。", "巩原西。", "荥河会，润洛与伊。", "众水萦回。", "嵩高映抱，几叠屏帏。", "秀岭参差。", "遥山群凤随。", "共瞻陵寝浮佳气，非烟朝暮飞。", "龟筮告前期。", "奠收玉，筵卷时衣。", "銮辂晓驾载龙旗。", "路逶迟。", "铃歌怨、画引华芝。", "雾薄风微。", "真游远、闭宝阁金扉。", "侍女悲啼。", "玉阶春草滋。", "露桃结子灵椿翠，青车何日归。", "衔恨望西畿。", "便房一锁，夜台晓无期。"]}