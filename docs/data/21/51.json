{"author": "无名氏", "period": null, "type": "词", "title": "六州", "paragraphs": ["昭圣武，不战屈人兵。", "干戈戢，烽燧息，海宇清宁。", "民丰业，歌咏升平。", "愿咸归畎亩，力穑为。", "经界正、东作西成。", "农务轸皇情。", "躬亲耒耜，相劝深耕。", "人心感悦，击壤沸欢声。", "乘鸾辂，羽旗彩仗鲜明。", "传清跸，行黄道，缇骑出重城。", "仰瞻日表，映朱。", "环佩更锵鸣。", "百执公卿。", "不辞染履意专精。", "准拟奉粢盛。", "田多稼，风行遐迩，家家给足，胥庆三登。"]}