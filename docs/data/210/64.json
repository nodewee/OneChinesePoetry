{"author": "釋廣聞", "period": "宋", "type": "诗", "title": "送一徹二公再參無際和尚", "paragraphs": ["兩公未見無際前，謂從本有成話墮。", "兩公既見無際後，謂是不同成兩箇。", "明知見與未見時，蒼龍終不澄潭卧。", "雲巖晚歸玲瓏巖，老兒家有彌天禍。", "口皮邊禪慣賣弄，動輒引人入荒草。", "不知兩公竟何意，春風又問東南道。", "貧思舊債濟北馿，再欲一頓憨作麽。", "當時失却一隻眼，賦過關門夾山老。", "後三十年有話在，珍重此行休放過。"]}