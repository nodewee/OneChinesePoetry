{"author": "釋廣聞", "period": "宋", "type": "诗", "title": "送東山源和尚歸閩", "paragraphs": ["尋思六十蒿枝拂，如何再得一頓喫。", "此是臨濟住後時，黄檗棒頭痛的的。", "尋思昔日曾行脚，未離南方已先錯。", "此是天平住後時，西院清風頓銷鑠。", "此時人是彼時人，去時路是來時路。", "老源胸中只自知，却道古人恰相似。", "二月江湖春水生，拈得烏藤先我行。", "得大愚力黄檗力，且聽住後真消息。"]}