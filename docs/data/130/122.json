{"author": "釋慧遠", "period": "宋", "type": "诗", "title": "偈頌一百零二首  其三○", "paragraphs": ["十月今朝又初一，叢林正值開爐日。", "打齋賣飯也尋常，殘杯冷炙誰能喫。", "天無門，地無壁。", "葫蘆棚上種冬瓜，兩手扶犁水過膝。", "跳金圈，吞栗棘，氈拍板對無孔笛。", "屈屈，獨脚山魈解雙踢。", "去年冬裏無炭燒，今年定是無火炙。", "饑時饑到眼睛黄，窮時窮至赤骨力。"]}