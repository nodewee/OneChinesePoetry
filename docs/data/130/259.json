{"author": "釋慧遠", "period": "宋", "type": "诗", "title": "典午和尚贊", "paragraphs": ["濯錦之源，怒濤洶湧吞三峽。", "合浦之淵，巨浪騰空接五湖。", "奪雙標隨手便擲，考丹霞復得賢無。", "顱頂方衣，踞死心席面而飽飲鴆毒。", "鵰眉象準，造湛堂虎穴而斷命喪軀。", "徹黄龍三關巴鼻，脫臨濟十世規模。", "牛頭馬頭出沒，佛病祖病痛除。", "稽首瞎馿，非橫滅族。", "水無鱗介，巖有塗毒。", "義斷情忘，親承付囑。"]}