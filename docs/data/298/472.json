{"author": "司空圖", "period": "唐", "type": "诗", "title": "句", "paragraphs": ["忍事敵災星，物望傾心久。", "兇渠破膽頻。", "鼎飫和方濟，台階潤欲平。", "夜短猨悲減，風和鵲喜虛。", "驊騮思故第，鸚鵡失佳人。", "鯨鯢人海涸，魑魅棘林幽。", "棋聲花院閉，幡影石壇高。", "地涼清鶴夢，林靜肅僧儀。", "晚妝留拜月，春睡更生香。", "隔谷見雞犬，山苗接楚田。", "人家寒食月，花影午時天。", "官路好禽聲，軒車駐晚程。", "南樓山最秀，北路邑偏清。", "多病形容五十三，誰鄰借笏趂朝參。", "十年太華無知己，只得虛中兩首詩。", "看師逸蹟兩師宜，高適歌行李白詩。"]}