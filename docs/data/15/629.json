{"author": "李纲", "period": null, "type": "词", "title": "水龙吟", "paragraphs": ["莫春清淑之初，赏心最乐惟修禊。", "兰亭序饮，泛觞流咏，萧然适意。", "旧弼宗英，文章贤牧，肯临外。", "向碧山深处，寻花问柳，有佳气、随旌旆。", "寥落幽人寓止。", "惜僧园、缭云萦水。", "栽花种竹，凿池开径，渊明岂愧。", "美景良辰，玉颜方老，欲留何计。", "对残红嫩绿，开怀笑时，且须同醉。"]}