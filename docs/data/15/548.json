{"author": "吴文英", "period": null, "type": "词", "title": "澡兰香", "paragraphs": ["盘丝系腕，巧篆垂簪，玉隐绀纱睡觉。", "银瓶露井，彩云窗，往事少年依约。", "为当时、曾写榴裙，伤心红绡褪萼。", "黍梦光阴渐老，汀洲烟箬。", "莫唱江南古调，怨抑难招，楚江沈魄。", "薰风燕乳，暗雨梅黄，午镜澡兰帘幕。", "念秦楼、也拟人归，应翦菖浦自酌。", "但怅望、一屡新蟾，随人天角。"]}