{"author": "刘褒", "period": null, "type": "词", "title": "水龙吟", "paragraphs": ["东风初池波，轻阴未放游丝堕。", "新春歌管，丰年笑语，六街灯火。", "绣毂雕鞍，飞尘卷雾，水流云过。", "恍扬州十里，三生梦觉，卷珠箔、映青琐。", "金猊戏掣星桥锁。", "博山香、烟浓百和。", "使君行乐，绛纱万炬，雪梅千朵。", "羯鼓轰空，弦沸晓，樱梢微破。", "想明年更好，传柑侍宴，醉扶狨座。"]}