{"author": "王建", "period": "唐", "type": "诗", "title": "行宮詞", "paragraphs": ["上陽宮到蓬萊殿，行宮巖巖遙相見。", "向前天子行幸多，馬蹄車轍山川遍。", "當時州縣每年修，皆留內人看玉案。", "禁兵奪得明堂後，長閉桃源與綺繡。", "開元歌舞古草頭，梁州樂人世嫌舊。", "官家乏人作宮戶，不泥宮牆斫宮樹。", "兩邊仗屋半崩摧，夜火入林燒殿柱。", "休封中岳六十年，行宮不見人眼穿。"]}