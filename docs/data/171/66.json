{"author": "何元", "period": "唐", "type": "诗", "title": "句", "paragraphs": ["一望白雲千萬斷，箏聲日暮出花林。", "門外夕陽寒映竹，洞中秋水暗連山。", "鐘聲半夜香山雨，散入前林楓葉秋。", "寺臨飛鳥青山遠，徑轉幽蘿白日長。", "黃昏人到鐘聲裏，雲起龍池不見山。", "客來惆悵僧禪後，月出松門滿地霜。", "朔風寒日笳聲急，萬里遼城一段雲。", "滿山月色連溪下，林葉蕭蕭一夜霜。", "秦客訪花驚出洞，庾公看月誤登樓。"]}