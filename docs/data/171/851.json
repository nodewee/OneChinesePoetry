{"author": "張祜", "period": "唐", "type": "诗", "title": "途次楊州贈崔荆二十韻", "paragraphs": ["逆旅楊州郭，音容幸此遭。", "酒漿曾不罷，風月更何逃。", "寺塔排雲直，閭門架水牢。", "煙籠春樹薄，日映曙樓高。", "碧草連除卷，青旗指濁醪。", "粉胸斜露玉，檀臉慢迴刀。", "躍馬君心勁，嗔奴我氣亭。", "尾生從抱柱，顏子也酺糟。", "赤柏看眉睫，生憎惜羽手。", "北邙終寂寞，南國且遊𢕟。", "觱篥行移束，箜篌旋轉絛。", "袖因迎顐破，肩爲請挼勞。", "未省求媒氏，焉能泥賊曹。", "揀花偷芍藥，和葉窠櫻桃。", "悶口無端語，窮頭盡興搔。", "覆身唯綠葛，醫病只青蒿。", "事過宜他哂，詩成苟自褒。", "醉時心爛漫，別夜眼號咷。", "接席觀誠忝，升堂跡貴叨。", "殷勤欲離抱，爲爾一揮毫。"]}