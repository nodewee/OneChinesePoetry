{"author": "無名氏", "period": "唐", "type": "诗", "title": "句", "paragraphs": ["月知溪靜尋常入，雲愛山高且暮歸。", "風吹帆席隨雲卷，鳥壓花枝覆水低。", "匹馬路傍乘月別，孤帆波上入雲飛。", "蹴踘場邊芳草短，鞦韆樹下落花多。", "看樹只愁花落盡，聽鶯不覺馬行遲。", "攜樽藉草情無極，對水看雲興有餘。", "文戰不曾眉得白，酒醖長覺面先紅。", "風裏一聲天上落，世人皆向五雲看。", "仙花又別三千歲，暮雨已迷十二峯。", "滿枝帶露將何似，曾見瓊樓素面啼。", "翠葉偃風如翦彩，紅花含露似啼妝。", "青蘿帶霧依松古，綠竹含煙泛水光。", "書吏優遊山色裏，琴堂閑冷水聲中。", "鐘鳴月下長洲苑，露溼殘花鳥亂啼。", "花攢屋上紅珠顆，筍滿籬根紫玉簪。", "花舞野塘鋪地錦，鳥鳴江樹送春聲。"]}