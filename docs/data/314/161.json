{"author": "董嗣杲", "period": "宋", "type": "诗", "title": "過蘄州  其二", "paragraphs": ["遊趙提幹園，有亭可洗心。", "亟應招呼命，蠧葉下井枯。", "空江鼓風勁，幸藉賢主人。", "尋勝愁盡屏，平生性不汚。", "惟喜眼界浄，笑睨斑竹林。", "金商遞聲應，古桂香何遲。", "黄花色最正，何當過栗里。", "把酒酹陶令，行矣又他適。", "孱質莫任病，酒酣喜索句。", "鬢改羞對鏡，寒蛩咽青莎，難制客淚迸。"]}