{"author": "周朴", "period": "唐", "type": "诗", "title": "句", "paragraphs": ["古陵寒雨集，高鳥夕陽明。", "高情千里外，長嘯一聲初。", "月離山一丈，風吹花數苞。", "曉來山鳥鬧，雨過杏花稀。", "曲渚回灣鎖釣舟，平潮晚影沈清底。", "遠岳危欄等翠尖。", "白日纔離滄海底，清光先照戶窗前。", "連雲天塹有山色，極目海門無鴈行。", "可憐黃雀銜將去，從此莊周夢不成。", "禪是大溈詩是朴，大唐天子只三人。"]}