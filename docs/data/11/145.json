{"author": "蔡伸", "period": null, "type": "词", "title": "瑞鹤仙", "paragraphs": ["玉猊香谩。", "叹瓶沈簪断，紫箫声绝。", "丹青挂寒壁。", "细端详，宛是旧时标格。", "音容望极。", "奈弱水、蓬山路隔。", "似瑶林琼树，韶华正好，一枝先折。", "凄切。", "相思情味，镜中绿鬓，看成华发。", "临风对月。", "空罗袂，清血。", "待随群逐队，开眉一笑，除你心肠是铁。", "看今生，为伊烦恼，甚时是彻。"]}