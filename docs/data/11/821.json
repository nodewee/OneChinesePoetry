{"author": "杨无咎", "period": null, "type": "词", "title": "永遇乐", "paragraphs": ["鸳瓦霜明，绣帘烟暖，和气容与。", "云想衣裳，风清环佩，拥翠娥扶步。", "蓬山远别，仙班知是，有客旧同俦侣。", "来到、人间又也，爱他相门荣遇。", "清秋菊在，小春梅绽，正是年华好处。", "酒满瑶觞，歌翻金缕，莫放行云去。", "已随夫贵，仍因儿显，两国看齐楚。", "此时对、生朝听我，却称寿语。"]}