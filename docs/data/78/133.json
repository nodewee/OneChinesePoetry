{"author": "陳東", "period": "宋", "type": "诗", "title": "尹館作此覓酒召李順之飲", "paragraphs": ["今日天色惡，酒壺恰已空。", "何來進童子，挈榼問主翁。", "主翁正對客，兀坐書堂中。", "諸生功課畢，鼔瑟歌醉翁。", "愛酒欲出門，杖頭無青銅。", "春衣典又盡，搜索計已窮。", "酒興不可遏，不免作詩呼。", "進童空壺挈，將納宅庫爲。", "我卻致䨥灰，紅得酒須尋。", "愛酒伴更煩，與召隴西翁。"]}