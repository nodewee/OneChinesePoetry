{"author": "李至", "period": "宋", "type": "诗", "title": "奉和對海紅花見寄之什", "paragraphs": ["春風仙杏枝，條忽吹成果。", "墓雨牡丹苞，凄凉飄去我。", "獨有海紅花，一叢千萬朵。", "深似猩血染，香於麝臍破。", "繁壓玉欄霞，紅燒翠鬟火。", "俗呼錦被堆，又有何不可。", "僕射多才情，新停濟川舸。", "閑遶復相思，醉袖花邊嚲。", "吟成數十字，安安明珠顆。", "魚目輒還公，莫笑輕酬麽。"]}